# -*- mode: mandoku-view; -*-
#+TITLE: 急就篇
#+DATE: 2016-04-12 14:31:00.803404
#+PROPERTY: ID KR1j0017
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1j0017_WYG_000-1a>¶
　　欽定四庫全書　　　　　經部十¶
¶
　　急就篇　　　　　　　小學類二(字書之屬)¶
¶
　　提要¶
¶
　　(臣)等謹案急就篇四卷漢史㳺撰漢書藝文¶
志注稱㳺為元帝時黄門令葢宦官也其始¶
末則不可考矣是書漢志但作急就一篇而¶
小學類末之叙錄則稱史㳺作急就篇故晉¶
夏侯湛抵疑稱鄉曲之徒一介之士曾諷急¶
<pb:KR1j0017_WYG_000-1b>¶
就通甲子北齊書稱李鉉九嵗入學書急就¶
篇或有篇字或無篇字初無一定隋志作急¶
就章一卷魏書崔浩傳亦稱人多托寫急就¶
章是改篇為章在魏以後然考張懷瓘書斷¶
曰章草者漢黄門令史㳺所作也王愔云(案此¶
葢引王愔文字志之語)漢元帝時史㳺作急就章解散¶
隸體漢俗簡惰漸以行之是也然則所謂章¶
草者正因㳺作是書以所變草法書之後人¶
<pb:KR1j0017_WYG_000-2a>¶
以其出於急就章遂名章草耳今本每節之¶
首俱有章第幾字知急就章乃其本名或稱¶
急就篇或但稱急就乃偶然異文也其書自¶
始至終無一複字文詞雅奥亦非䝉求諸書¶
所可及玉臺新詠載梁蕭子顯烏栖曲有帬¶
邊雜佩琥珀龍句馮舒校本改龍為紅今檢¶
此書有繫臂琅玕虎魄龍句乃知子顯實用¶
此語馮氏不知而誤改之則遺文瑣事亦頗¶
<pb:KR1j0017_WYG_000-2b>¶
賴以有徴不僅為童䝉識字之用矣舊有曹¶
夀崔浩劉芳顔之推注今皆不傳惟顔師古¶
一卷存王應麟又補注之釐為四卷師古本¶
比皇象碑多六十三字而少齊國山陽兩章¶
止三十二章應麟藝文志考證標真定常山¶
至髙邑句以為此二章起於東漢最為精確¶
其注亦考証典核足補師古之闕别有黄庭¶
堅本李燾本朱子越中本字句小有異同應¶
<pb:KR1j0017_WYG_000-3a>¶
麟所注多從顔本蓋以其考證精審較他家¶
為可據云乾隆四十六年十月恭校上¶
¶
　　總纂官臣紀昀臣陸錫熊臣孫士毅¶
¶
　　總　校　官　臣　陸　費墀¶
¶
¶
¶
¶
<pb:KR1j0017_WYG_000-3b>¶
¶
¶
¶
¶
¶
¶
¶
¶
¶
<pb:KR1j0017_WYG_000-4a>¶
　　急就篇原序¶
¶
　　急就篇者其源出於小學家昔任周宣粤有史籒(音胄)演¶
暢古文初著大篆秦兼天下罷黜異書丞相李斯又撰¶
蒼頡中車府令趙髙繼造爰歷太史令胡毋(音無)敬作博¶
學篇皆所以啓導青衿垂法錦帶也逮至炎漢司馬相¶
如作凡將篇俾效書寫多所載述務適時要史游景慕¶
擬而廣之元成之間列於祕府雖復文非清靡義闕經¶
綸至於包括品類錯綜古今詳其意趣(七句反)實有可觀¶
<pb:KR1j0017_WYG_000-4b>¶
者焉然而時代遷革亟經喪亂傳寫湮訛避諱改易漸¶
就蕪舛莫能釐正少者闕而不備多者妄有增益人用¶
己私流宕(徒浪反)忘返至如蓬門野賤窮鄉幼學逓相承¶
稟猶競習之既無良師衹增僻謬若夫縉紳秀彦膏粱¶
子弟謂之鄙俚恥於窺渉遂使博聞之說廢而弗明備¶
物之方於兹寢滯師古家傳蒼雅廣綜流畧尤精訓故¶
待問質疑事非稽考不妄談說必則古昔信而有徴先¶
君(師古父思魯)常欲注釋急就以貽後學雅志未申昊天不¶
<pb:KR1j0017_WYG_000-5a>¶
弔奉遵遺範永懷罔極舊得皇象鍾繇衞夫人王羲之¶
等所書篇本備加詳覈足以審定凡三十二章究其真¶
實又見崔浩及劉芳所注(後魏太宗元年敕崔浩解劉芳續注音義證三卷)人¶
心不同未云善也遂因暇日為之解訓皆據經籍遺文¶
先達舊㫖非率愚管斐然妄作字有難識随而音之别¶
理兼通亦即並載可以祛發未寤矯正前失振幽翳之¶
學攄制述之意庶將來君子裁其衷焉顔師古序¶
¶
<pb:KR1j0017_WYG_000-5b>¶
¶
¶
¶
¶
¶
¶
¶
¶
¶
