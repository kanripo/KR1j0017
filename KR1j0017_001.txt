# -*- mode: mandoku-view; -*-
#+TITLE: 急就篇
#+DATE: 2016-04-12 14:31:01.042348
#+PROPERTY: ID KR1j0017
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 1
<pb:KR1j0017_WYG_001-1a>¶
　　欽定四庫全書¶
¶
　　急就篇卷一　　　　　　漢　史　游　撰¶
¶
　　唐　顔師古　註¶
¶
　　急就竒觚與衆異(觚音孤)¶
¶
　　觚者學書之牘或以記事削木為之蓋簡屬也孔子¶
歎觚即此之謂其形或六面或八面皆可書觚者棱¶
也(棱盧登反)以有棱角故謂之觚言學僮急當就此竒好¶
之觚其中深博與衆書有異也班固兩都賦曰上觚¶
<pb:KR1j0017_WYG_001-1b>¶
棱而棲金爵今俗猶呼小兒學書簡為木觚章蓋古¶
之遺語也¶
¶
　　羅列諸物名姓字¶
¶
　　言此衆章列敘萬物之名及人姓字¶
¶
　　分别部居不雜廁(廁初吏反)¶
¶
　　前後之次以類相從種别區分不相間錯也(種之隴反間居莧反)¶
¶
　　用日約少誠快意¶
¶
　　以其詳悉多所該備不費功日而心意開了故云快¶
<pb:KR1j0017_WYG_001-2a>¶
意也禮學記曰師逸而功倍¶
¶
　　勉力務之必有喜(喜許志反)¶
¶
　　勉力勤習以致業藝則能顯達可好喜也(好呼報反)¶
¶
　　請道其章(此後二句一韻)¶
¶
　　叙致已訖乃説之也¶
¶
　　宋延年¶
¶
　　微子紂之庶兄周武王克商封之於宋其後或以國¶
為姓遂有宋氏延年之義取於壽考無疆也漢有李¶
<pb:KR1j0017_WYG_001-2b>¶
延年杜延年田延年篇首廣陳諸姓及名字者以示¶
學徒令其識習擬施用也自此以下器用物務次敘¶
皆同而說者乃云是當時弟子名姓又云是古賢聖¶
之人本出易緯史游重述此說皆非也姓者並是古¶
來所有非妄造之名字或是舊人已經稱用或是新¶
構義理然非實相配屬真有其人所以章中自云姓¶
名訖請言物又云諸物訖五官出以此求之其意可¶
曉至如雜寶竒繒殊俗異物及疾病刑獄官曹職務¶
<pb:KR1j0017_WYG_001-3a>¶
豈非當時庠校之内悉自有乎皆汎說耳易緯中頗¶
有姓名與此同者蓋後人妄取以附著之非本聖人¶
所說也先儒通論舊云緯書之作偽起哀平應劭撰¶
風俗通亦多設人姓而為章句偶讀斯效急就之為¶
也(屬之欲反挍胡孝反其字從木今從手著直賂反)¶
¶
　　鄭子方¶
¶
　　鄭桓公友周厲王之子宣王母弟也宣王封之於鄭¶
其後或以國為氏宋有鄭翩即其族也子者男子美¶
<pb:KR1j0017_WYG_001-3b>¶
稱方者言其正直不回也¶
¶
　　衞益壽¶
¶
　　衞康叔周文王之子也周公既誅管蔡而封康叔為¶
衞侯其後亦因國為氏益壽亦延年之義也¶
¶
　　史步昌¶
¶
　　史氏之先本周大夫史佚(音逸)之後也周亦有史籒(文救¶
反)晉有史黯(於減反)秦有史顆(口果反)衞有史狗史鰌(于由¶
反)其後並稱史氏此類甚多不可具載歩昌言髙步¶
<pb:KR1j0017_WYG_001-4a>¶
而昌盛也漢有李步昌¶
¶
　　周千秋¶
¶
　　周大夫周桓公宰周公周公忌父(父讀曰甫)繼守官邑故¶
有周氏周任之後亦為周姓千秋亦欲長生久視也¶
漢有張千秋田千秋¶
¶
　　趙孺卿(卿叶乞郎反見楚辭大招)¶
¶
　　造父善御事周穆王穆王封之趙城其後因稱趙氏¶
晉之趙夙即其苗裔遂蕃衍焉孺幼少之號也卿言¶
<pb:KR1j0017_WYG_001-4b>¶
可為列卿也漢有蘇賢字孺卿¶
¶
　　爰展世(展一作厯)¶
¶
　　爰氏之先本與陳同姓陳申公生靜伯甫伯甫八世¶
(一作葉)孫爰諸生爰濤塗(濤徒髙反)因而命氏其後或為轅¶
字又作袁字本一族也漢有爰盎(烏浪反)展者伸也言¶
子孫蟬聯不絶也或曰展誠也¶
¶
　　髙辟兵(辟音壁兵叶晡芒反見詩擊鼓無衣抑荀子佹詩)¶
¶
　　齊大夫髙傒(音奚)者號髙敬仲本齊之公族也其後遂¶
<pb:KR1j0017_WYG_001-5a>¶
稱髙氏大為著姓又惠公之孫曰公孫竈亦稱髙氏¶
辟兵言能弭止兵戎也¶
¶
　　右章第一¶
¶
　　鄧萬嵗¶
¶
　　鄧古國名本曼姓也其後稱鄧氏焉(曼音萬)楚有鄧廖¶
(音聊)鄭有鄧析(先歷反)並其族也萬嵗猶千秋耳¶
¶
　　秦妙房(妙一作眇漢書眇讀曰妙)¶
¶
　　秦本地名後為國號因又命氏魯有秦堇父秦丕兹¶
<pb:KR1j0017_WYG_001-5b>¶
秦遄皆秦姓也妙謂徳行髙妙也房謂徳之所聚也¶
¶
　　郝利親(郝呼各反)¶
¶
　　郝京兆盩厔鄉名也(盩竹畱反厔竹乙反)因地以命氏焉漢有¶
郝賢今盩厔縣猶出郝姓利親言其善父母也¶
¶
　　馮漢强(强一作彊)¶
¶
　　馮氏之先本歸姓也鄭大夫有馮簡子其後遂為大¶
族漢强意在忠於本朝也¶
¶
　　戴䕶郡¶
¶
<pb:KR1j0017_WYG_001-6a>¶
　　戴氏之先與宋同族宋戴公生公子文遂稱戴氏戴¶
惡即其後也䕶郡言為太守若都尉¶
¶
　　景君明(明叶音芒易潛龍勿用陽氣潛藏見龍在田天下文明書元首明哉股肱良哉庶事康哉詩東¶
方未明顛倒衣裳)¶
¶
　　景氏楚之同族本芈姓也(芈莫爾反史記索隱彌是反芈羊聲也)漢髙¶
祖用婁敬之計徙齊楚大族入關景氏亦遷名數今¶
之好畤鄭縣華隂諸景是也君明言有明德宜為列¶
國諸侯也漢有京房字君明¶
¶
<pb:KR1j0017_WYG_001-6b>¶
　　董奉德¶
¶
　　董氏之先本已姓也飂淑安之裔子曰董父能擾畜¶
龍服事帝舜舜賜之姓曰董(已音紀飂力救反父讀曰甫)又周大¶
夫辛有之二子適晉與籍氏俱董督晉之史籍因為¶
董氏董狐董叔董安于皆其後也奉德言其奉持德¶
義也一曰言有賢德人所戴奉也¶
¶
　　桓賢良(桓一作隨)¶
¶
　　宋桓公孫鱗矔為宋司徒號曰桓子(矔工喚反)因為氏焉¶
<pb:KR1j0017_WYG_001-7a>¶
向(式亮反)魋(大回反)號桓司馬其後亦稱桓族賢良言可¶
應賢良之舉也¶
¶
　　任逢時(任育壬反)¶
¶
　　周文王母任氏之女此古姓也又有任國之君太皞¶
之後本風姓也其後亦為任氏焉逢時言遇太平也¶
漢有王逢時¶
¶
　　侯仲郎¶
¶
　　侯氏之先鄭大夫侯宣多侯羽之後也魯有侯叔夏¶
<pb:KR1j0017_WYG_001-7b>¶
侯犯齊有侯朝其後亦皆以為姓仲者次伯之下郎¶
者可為郎官也¶
¶
　　由廣國¶
¶
　　戎人由余入秦為相其後遂稱由氏楚大夫王孫由¶
于有忠勇之節楚人亦謂其族為由氏焉廣國言為¶
本朝益土地也¶
¶
　　榮惠常(榮一作崇)¶
¶
　　周大夫有食采於榮者因而氏焉周書曰王俾榮伯¶
<pb:KR1j0017_WYG_001-8a>¶
作賄肅慎之命春秋稱天王使榮叔來含(胡暗反)國語¶
云厲王悅榮夷公皆榮氏也魯有榮鴐鵝(鴐音加左傳作駕)¶
楚有榮黄其後亦稱榮氏孔子所見榮啓期泰山郕¶
人也(郕音成)或謂之榮聲期啓聲相近故也漢有榮畜¶
惠常言以仁惠為常也¶
¶
　　烏承禄¶
¶
　　齊大夫烏餘之後遂以為姓莒亦有烏存秦有力士¶
曰烏獲承受之也¶
¶
<pb:KR1j0017_WYG_001-8b>¶
　　令狐横(令力呈反横叶音黄見荀子佹詩楚辭九辨魏文帝曹子建詩横叶胡朋反)¶
¶
　　令狐晉地名也在河東大夫魏顆食邑於此號令狐¶
顆因為氏焉横充也大也¶
¶
　　朱交便¶
¶
　　舜臣朱武其後以為姓論語有逸民朱張春秋左氏¶
傳齊有朱毛漢有朱家交便善與人交皆便安之也¶
¶
　　孔何傷¶
¶
　　孔氏之先與宋同祖閔公生弗父何何曾孫曰正考¶
<pb:KR1j0017_WYG_001-9a>¶
父考父生孔父嘉(父皆讀曰甫)仲尼即其後也衞有大夫¶
孔達孔烝鉏(仕於反)其後亦稱孔氏何傷言無所傷害¶
也¶
¶
　　師猛虎¶
¶
　　師樂人無目者之稱也晉有師曠魯有師己(音紀)鄭有¶
師悝(口回反)師蠲師觸其後皆以為姓以猛獸為名尚¶
其威也¶
¶
　　石敢當¶
¶
<pb:KR1j0017_WYG_001-9b>¶
　　衞有石碏(于弱反)石買石惡鄭有石癸石楚石制皆為¶
石氏周有石速齊有石之紛如(紛扶云反)其後亦以命族¶
敢當言所當(一作向)無敵也¶
¶
　　所不侵¶
¶
　　所所斫木聲也古有虞衡之官因主伐木遂以為姓¶
漢有所忠武帝之近臣也不侵言其謹慤(丘角反)不為¶
寇㬥也春秋左氏傳曰不侵不畔之臣¶
¶
　　龍未央(央於良反)¶
¶
<pb:KR1j0017_WYG_001-10a>¶
　　龍舜臣名命為納言者也其後遂以為姓又董父既¶
賜姓曰董又易氏曰豢龍(豢音宦)其後亦為龍氏漢有¶
龍德善鼔琴未央言益壽無極也¶
¶
　　伊嬰齊¶
¶
　　伊摰伊陟殷之卿宰其後遂為著姓漢有伊籍嬰齊¶
謂嬰兒之絜齊者也魯有公孫嬰齊漢有南越王趙¶
嬰齊¶
¶
　　右章第二¶
¶
<pb:KR1j0017_WYG_001-10b>¶
　　翟回慶(廣韻翟音狄慶叶音羌易乃終有慶詩農夫之慶孝孫有慶及離騷慶夭顇而喪榮讀與羌同¶
幽通賦慶未得其云已文選作羌詩集傳慶叶祛羊反)¶
¶
　　翟氏本齊翟僂(力羽反)新之後也魏有翟璜翟翦漢有¶
翟公翟方進回慶者言福喜方來也¶
¶
　　畢稚季(稚直利反)¶
¶
　　周文王之子有畢公髙者其後以為姓晉之畢萬即¶
此族焉稚季者言非長(竹丈反)叔幼也漢有杜稚季¶
¶
　　昭小兄(兄叶虗王反見詩鶉之奔奔陟岵皇矣楚辭天問)¶
¶
<pb:KR1j0017_WYG_001-11a>¶
　　昭氏亦楚同姓共屈景為三族者也當戰國時有昭¶
奚恤小兄言上有昆而下有弟也¶
¶
　　栁堯舜¶
¶
　　魯公子展之後也有展禽者食采於栁下之地因為¶
栁氏焉堯舜言依唐虞二帝之則以自警也¶
¶
　　樂禹湯(樂一作藥)¶
¶
　　樂氏之先與宋同姓戴公生樂父(讀曰甫)衎(苦旦反)是稱¶
樂氏樂喜皆其後也楚有樂伯亦因得姓戰國時燕¶
<pb:KR1j0017_WYG_001-11b>¶
有樂毅樂間禹湯言欽夏殷兩王之美順其則也¶
¶
　　淳于登¶
¶
　　春秋淳于公如曹度(徒各反)其國危遂不復淳于之地¶
即北海淳于縣是也後以國為姓戰國時齊有淳于¶
髠(口昆反)秦始皇時有淳于越漢有淳于長¶
¶
　　費通光(費扶味反一音祕)¶
¶
　　費氏楚大夫費無極之後也漢有費直通光猶言開¶
明¶
¶
<pb:KR1j0017_WYG_001-12a>¶
　　柘温舒(柘之夜反)¶
¶
　　柘楚地名也後便為縣時屬淮陽國所居之人因而¶
命氏温舒言其温裕而安舒漢有路温舒¶
¶
　　路政陽(政一作正)¶
¶
　　路水名也又因為縣在涿郡界居者氏焉漢有路中¶
大夫路温舒政陽言其堪為政而有光陽也¶
¶
　　霍聖宫¶
¶
　　周文王之子有霍叔武(一作處)者其國在河東今霍邑¶
<pb:KR1j0017_WYG_001-12b>¶
縣是也後嗣為晉獻公所滅子孫遂姓霍氏漢之霍去¶
病霍光即河東人也聖宫言覩(一作觀)聖人之奥祕若¶
入其宫室也子贛曰譬之宫牆夫子之牆數仞不得¶
其門而入不見宗廟之美百官之富¶
¶
　　顔文章¶
¶
　　顔氏本出顓頊之後顓頊生老童老童生呉回為髙¶
辛火正是謂祝融祝融生陸終陸終生六子其五曰¶
安是為曹姓周武王封其苗裔於邾為魯附庸在魯¶
<pb:KR1j0017_WYG_001-13a>¶
國鄒縣其後邾武公名夷父字曰顔(父讀曰甫)故春秋公¶
羊傳謂之顔公其後遂稱顔氏齊魯之間皆為盛族¶
孔子弟子達者七十二人顔氏有八人焉四科之首¶
回也標為德行韓子稱儒分為八而顔氏處其一焉¶
漢有顔駟顔異顔安樂以春秋名家文章言其文章¶
也(一作言有文章之材也)¶
¶
　　管財智(管一作筦)¶
¶
　　管氏之先出自周文王以國命氏也齊有管至父管¶
<pb:KR1j0017_WYG_001-13b>¶
夷吾管于奚管脩因為著姓(父讀曰甫)財智言富於財而¶
又多智也¶
¶
　　偏呂張¶
¶
　　楚之軍帥(所類反)使主偏者因以為姓也司馬法曰車¶
十五乘曰偏春秋左氏傳曰廣有一卒(廣工曠反)卒偏之¶
兩呂張言為心呂之臣可張大王室也昔者太岳為¶
禹心呂之臣故封呂侯以譬身有脊呂骨也其為字¶
象形非兩口也¶
¶
<pb:KR1j0017_WYG_001-14a>¶
　　魯賀喜¶
¶
　　伯禽之後有悼公者為楚所滅子孫以國為氏賀喜¶
言有喜而可賀也¶
¶
　　觀宜王(觀工喚反一作灌)¶
¶
　　觀夏之同姓諸侯也國滅之後因而氏焉晉有觀武¶
楚有觀起觀從皆其𦙍也觀字或作灌斟(之林反)灌亦¶
夏時國名也其後為灌氏焉漢有灌嬰宜王言有益¶
於王室者也¶
¶
<pb:KR1j0017_WYG_001-14b>¶
　　程忠信¶
¶
　　程氏之先本重黎之後周有程伯休父因姓程焉(重文¶
隴反父讀曰甫)晉有程鄭實佐下軍漢有程鄭臨卭富室忠¶
信為周言不阿黨也¶
¶
　　呉仲皇¶
¶
　　周太王之子太伯始封於呉呉氏即其後也仲者次¶
伯之下皇者正也大也¶
¶
　　許終古¶
¶
<pb:KR1j0017_WYG_001-15a>¶
　　許氏許由之後也太嶽之𦙍有姜姓者封於許國其¶
後為楚所滅末裔亦姓許晉有許偃鄭有許瑕楚有¶
許伯亦稱許氏終古言不廢絶也漢有濟北思王終¶
古¶
¶
　　賈友倉¶
¶
　　賈本姬姓國也晉吞滅之後稱賈氏晉有賈華賈佗¶
(徒何反)賈伯賈辛皆其裔也友倉言慕倉舒追而友之¶
¶
　　陳元始¶
¶
<pb:KR1j0017_WYG_001-15b>¶
　　舜後媯滿周武王封之於陳其後為楚所滅子孫因¶
姓陳焉元始長子之孫也¶
¶
　　韓魏唐¶
¶
　　周武王之子封於韓其後為晉所滅因稱韓氏晉大¶
夫韓萬即其後也及三家簒晉侯王相襲故其宗黨¶
分布四方或曰韓萬曲沃桓叔之子也晉滅韓令萬¶
食其地焉因為韓氏魏唐取二國之地以為名也魏¶
本姬姓亦為晉所滅其地即河東河北縣是也唐即¶
<pb:KR1j0017_WYG_001-16a>¶
晉地也故詩蟋蟀敘曰此晉也而謂之唐¶
¶
　　右章第三¶
¶
　　液容調(液音亦一作掖)¶
¶
　　上古道術之士善於鍊化能作液湯者後嗣因以液¶
為姓容調者言其容止調和¶
¶
　　柏杜楊(杜一作度楊一作揚)¶
¶
　　古帝有柏皇氏其後為柏氏焉一曰晉伯宗伯州犂¶
之後古通用字柏與伯同故為柏氏魏有柏直漢有¶
<pb:KR1j0017_WYG_001-16b>¶
柏至杜楊以二木為名也杜甘棠也牡者曰棠無子¶
者也牝者曰杜有子者也楊一名蒲栁可以為矢¶
¶
　　曹富貴¶
¶
　　曹姓即陸終之子安所出也又周文王之子曰曹叔¶
振鐸武王封之陶丘號曰曹伯其後為宋所滅亦為¶
曹氏而齊有曹開亦稱曹族富貴言滿而不溢髙而¶
不危也¶
¶
　　尹李桑¶
¶
<pb:KR1j0017_WYG_001-17a>¶
　　尹氏本周大夫也後為官族李桑義與杜楊同¶
¶
　　蕭彭祖¶
¶
　　蕭氏本出殷之六族成王所用封伯禽也又有蕭國¶
其君子姓宋之附庸為楚所滅亦稱蕭氏彭祖者追¶
慕彭鏗尚其長年也(鏗口耕反)漢有張彭祖嚴彭祖¶
¶
　　屈宗談(屈居勿反談徒廿反叶陽韻)¶
¶
　　屈氏之先楚同姓也屈晙屈重屈蕩屈建屈平皆其¶
後焉宗談言有口辯為談者所宗也以談合桑古韻¶
<pb:KR1j0017_WYG_001-17b>¶
疏也¶
¶
　　樊愛君¶
¶
　　周大夫仲山甫宣王時為樊侯遂稱樊氏樊皮即其¶
後也愛君言慕鬻拳之為人也(鬻弋六反拳音權)¶
¶
　　崔孝讓(讓叶如羊反見詩角弓楚辭大招荀子成相)¶
¶
　　崔齊邑名也丁公之子於此受封其後有崔夭夭之¶
支庶苗裔盛焉(天於表反)孝讓言既有孝德又能克讓也¶
¶
　　姚得賜¶
¶
<pb:KR1j0017_WYG_001-18a>¶
　　姚舜姓也陟方之後末嗣稱焉鄭有姚句耳漢有姚¶
平(句音鈎)得賜言多受君之寵賜也¶
¶
　　燕楚莊(燕烏賢反)¶
¶
　　燕邵公奭(式亦反)本周之同姓其後以國為氏云楚莊¶
言慕楚莊王也¶
¶
　　薛勝客(薛私列反勝書烝反)¶
¶
　　有奚仲者為夏車正受封於薛後遷於邳而仲虺居¶
薛為湯左相(邳皮眉反)其後稱為薛侯及為楚所并餘族¶
<pb:KR1j0017_WYG_001-18b>¶
因號薛氏勝者克堪之義客者人禮敬之為上客也¶
¶
　　聶干將(聶女輒反將資良反)¶
¶
　　聶本地名因以為姓也春秋稱齊師宋師曹師次于¶
聶北救邢韓有聶政漢有聶壹干將古之善劔一曰¶
劔師名也¶
¶
　　求男弟¶
¶
　　求氏本居衞國裘氏之地故稱裘焉後又轉為求字¶
漢末有求仲即此族也男者以别女弟者有兄之稱¶
<pb:KR1j0017_WYG_001-19a>¶
也¶
¶
　　過說長(過古禾反說音悅)¶
¶
　　過者夏時國名因為姓也說長言常悅豫也¶
¶
　　祝恭敬¶
¶
　　祝氏鄭祝𥅆(乃甘反)之後也又衛有祝鮀(徒何反)後嗣傳¶
職賢而有識亦稱祝氏恭敬謂不忘恭敬慕趙盾也¶
¶
　　審毋妨(毋音無一作無妨敷方反害也)¶
¶
　　審氏之先為周司空屬官主審曲面勢者也後因賜¶
<pb:KR1j0017_WYG_001-19b>¶
族漢有審食其(音異基)毋妨言勿有所妨害也¶
¶
　　龐賞贛(龐皮江反贛貢同)¶
¶
　　龐者髙屋之名龐氏之先貲産殷富好為室屋鄉黨¶
榮慕謂之龐家遂以立氏魏有龐涓(工𤣥反)贛賜也賞¶
贛義與得賜同¶
¶
　　來士梁(來一作斄)¶
¶
　　來氏殷之别族本子姓士梁言為士君子之棟梁¶
¶
　　成博好¶
¶
<pb:KR1j0017_WYG_001-20a>¶
　　成者周之采地卿士所食成肅公簡公桓公是也故¶
稱成氏焉又楚令尹子玉若敖孫也號成得臣亦為¶
成氏大心成熊皆其後也晉有成鱄(上兗反)成何何後¶
奔燕宋有成讙(火官反)秦有成差並為成姓博大也¶
¶
　　范建羌(起良反)¶
¶
　　陶唐氏之後在夏為御龍氏在商為豕韋氏在周為¶
唐杜氏其後杜伯之孫曰士蒍為晉司空蒍子士縠¶
亦繼其官蒍孫士㑹晉太傅食邑於范為范氏建羌¶
<pb:KR1j0017_WYG_001-20b>¶
言立功於西羌之地也¶
¶
　　閻歡欣(閻余廉反)¶
¶
　　閻者里中門也因其所居遂以為姓晉有閻嘉閻沒¶
齊有閻職歡欣言得人之歡心¶
¶
　　右章第四¶
¶
　　寧可忘¶
¶
　　寧氏與秦同姓秦襄公曽孫諡曰寧公支庶因以為¶
氏一曰寜甯本一姓衞大夫甯俞之後也漢有甯成¶
<pb:KR1j0017_WYG_001-21a>¶
史記作寧成可忘言其善德不可忘也詩曰有斐君¶
子終不可諼兮(斐敷尾反諼許元反)諼亦忘也¶
¶
　　苟貞夫¶
¶
　　苟艸名也所居饒之因以命氏漢有苟賓河内人也¶
今之河内猶有此姓焉一曰本晉大夫荀氏之後避¶
難改族而稱苟云貞者言有嵗寒之節夫者大夫之¶
謂也¶
¶
　　苗涉臧(苗一作茅)¶
¶
<pb:KR1j0017_WYG_001-21b>¶
　　苗賁皇本楚人後奔於晉其子孫遂為苗氏王莽時¶
有苗訢(與欣同)篇本苗字或作茅國名也周公子所封¶
其後因以為氏又邾有茅地及茅夷鴻皆茅姓也涉¶
臧言其所涉皆善道也一曰遇難逃禍涉水而藏匿¶
也¶
¶
　　田細兒¶
¶
　　田氏之先職賦田者也因以為姓晉有田蘇宋有田¶
景又陳厲公之子完奔齊代為卿佐遂簒齊國後自¶
<pb:KR1j0017_WYG_001-22a>¶
稱王又稱東帝其族亦為田氏蓋以陳田聲相近云¶
及為秦所滅漢興徙田族於關中今之髙陵櫟陽諸¶
田是也(櫟音藥)細兒言小兒也¶
¶
　　謝内黄¶
¶
　　謝南方國名也周宣王后父申伯於此作邑其後以¶
為氏魯有謝息内黄言黄中通理也一曰取縣為名¶
也内黄屬魏郡¶
¶
　　柴桂林¶
¶
<pb:KR1j0017_WYG_001-22b>¶
　　衞人髙柴為孔子弟子後居於魯末裔以柴為姓漢有¶
將軍柴武桂林者取其冬生不彫而衆盛之意¶
¶
　　温直衡(衡叶户郎反見詩采芑韓奕閟宫烈祖長發楚辭九歌惜誓)¶
¶
　　温氏之先出自己姓(己音紀)又晉之郤至食邑河内之¶
温號曰温季其後亦為温氏直衡言其正而平也¶
¶
　　奚驕叔¶
¶
　　奚仲既遷于邳其後遂稱奚氏漢有奚涓(工𤣥反)驕者¶
父母愛而名之叔者伯仲之下也¶
¶
<pb:KR1j0017_WYG_001-23a>¶
　　邴勝箱(邴一作祊音柄又音丙勝書烝反)¶
¶
　　祊泰山下邑也居之者以為姓焉(朱氏曰春秋祊字公穀作邴故顔氏¶
以祊注邴但少邴亦作祊四字而後人不曉乃於注末妄增八字云以邴為祊其注未詳者誤矣)晉¶
有邴豫邴師齊有邴歜(音觸)邴夏(古雅反)邴意兹漢有邴¶
丹勝箱言其堪任近侍在東西箱也一曰言能負重¶
致遠以牛為喻也¶
¶
　　雍𢎞敞(雍於用反)¶
¶
　　雍國名也在河内山陽文王之子所封其後以為姓¶
<pb:KR1j0017_WYG_001-23b>¶
又宋有雍氏本姞姓也(姞其乙反)鄭有雍糾齊有雍廩楚¶
有雍子後入於晉其裔皆雍氏漢有雍齒𢎞敞言其¶
大而髙明也¶
¶
　　劉若芳¶
¶
　　劉氏之先與范氏同祖士㑹自秦歸於晉其族畱秦¶
不去者為劉氏又周之采地亦名為劉劉康公定公¶
獻公皆王卿士也其後亦稱劉姓若芳言如蘭若之¶
芬芳也若謂杜若芳艸名也¶
¶
<pb:KR1j0017_WYG_001-24a>¶
　　毛遺羽¶
¶
　　文王之子封於毛國其後以為姓焉又周之采地亦¶
名為毛卿士所食毛伯衞毛伯過皆是也其後亦稱¶
毛氏趙有毛遂漢有毛釋之遺羽自謙之稱言極輕¶
賤也¶
¶
　　馬牛羊¶
¶
　　造父既封趙城其後稱馬氏蓋以善御馬云又趙將¶
趙奢克敗秦師賜號馬服君其後亦為馬姓牛羊者¶
<pb:KR1j0017_WYG_001-24b>¶
愛而諱之比之於畜産者也¶
¶
　　尚次倩(千見反)¶
¶
　　吕望為周武王太師號尚父其後或以為姓次者長¶
幼之弟倩者青色而美也¶
¶
　　丘則剛¶
¶
　　陳有宛丘居之者以為姓又邾有丘弱後亦為丘氏¶
則猶象也謂法象於天為剛德而不於時也¶
¶
　　隂賓上¶
¶
<pb:KR1j0017_WYG_001-25a>¶
　　隂亦周之采地周大夫隂忌隂不佞隂里其後遂為¶
姓焉賓上者見賓禮於君上取利用賓於王之義¶
¶
　　翠鴛鴦¶
¶
　　翠氏楚景翠之後也避入關之遷懷土逃匿改姓為¶
翠鴛鴦取匹鳥為名也¶
¶
　　庶霸遂¶
¶
　　庶氏之先本出衞之公族以非正嫡遂號庶氏禮記¶
曰子思之母死於衞庶氏之女也及春秋邾庶其來¶
<pb:KR1j0017_WYG_001-25b>¶
奔其後亦為庶氏霸遂言能遂成霸功也¶
¶
　　萭段卿(卿叶乞郎反萭玉矩反廣韻音矩又音禹)¶
¶
　　萭亦楀字楀者木名因樹以得姓也詩云楀維師氏¶
(楀音同漢書楀作萭)謂女寵之族有姓楀者為師氏之官也漢¶
有萭章段卿者言其厚重如石之段可為卿也春秋¶
鄭有印段字子石公孫段字伯石孫子曰如段之投¶
卵¶
¶
　　泠幼功(泠一作伶音零字從水亦作伶)¶
¶
<pb:KR1j0017_WYG_001-26a>¶
　　泠人掌樂之官也因為姓焉黄帝時有泠倫周有泠¶
州鳩秦有泠至漢有泠褒泠豐幼者少小之次功者¶
言能立功也¶
¶
　　武初昌¶
¶
　　周大夫武氏子其後因為武姓陳勝之起也武臣自¶
立為趙王項羽之客亦有武涉初昌者言始昌大也¶
漢有夏侯始昌¶
¶
　　右章第五¶
<pb:KR1j0017_WYG_001-26b>¶
¶
¶
¶
¶
¶
¶
¶
¶
¶
　　急就篇卷一¶
¶
