# -*- mode: mandoku-view; -*-
#+TITLE: 急就篇
#+DATE: 2016-04-12 14:31:00.897024
#+PROPERTY: ID KR1j0017
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 4
<pb:KR1j0017_WYG_004-1a>¶
　　欽定四庫全書¶
¶
　　急就篇卷四　　　　　　漢　史　游　撰¶
¶
　　唐　顔師古　註¶
¶
　　犙㸬特犗羔犢駒(犙蘇含反㸬音具普外反犗音界)¶
¶
　　犙三歲牛也㸬二歲牛也一曰長脊之牛也犗㓺牛¶
也特羊子曰羔牛子曰犢馬子曰駒¶
¶
　　雄雌牝牡相隨趨(牝頻引反)¶
¶
　　飛曰雄雌走曰牝牡詩云雄狐綏綏書稱牝雞無晨¶
<pb:KR1j0017_WYG_004-1b>¶
亦互言之無所滯也¶
¶
　　糟糠汁滓槀莝蒭(糠本作穅俗從米汁音執滓音第槀古老反莝采臥反蒭初俱反一作芻)¶
糟酒粕也(粕普各反)糠米皮也亦謂之蠱汁瀋也(瀋尺審反)滓¶
澱也(澱音殿一作澼)槀禾稈也(稈工旱反)莝細斫槀也蒭刈生草¶
也字本作芻音義同言此皆所以飼牛馬羊豕也¶
¶
　　鳯爵鴻鵠鴈鶩雉(鵠胡篤反鶩音木)¶
¶
　　鳯神鳥也其狀麟前而鹿後虵頸魚尾龍文龜背燕¶
頷雞喙鶴立鴛思五采備舉一名鶠(音偃)其雌曰皇(頷下¶
<pb:KR1j0017_WYG_004-2a>¶
感反喙許穢反思息寺反說文鴻前麐後龜背作虎背鶴立作鸛顙)爵謂神爵以下衆¶
雜爵也神爵之形或大如鷃黄喉白頸黑背而腹斑¶
文或大如鳩而背五色鴻水鳥也其色正白鵠黄鵠¶
也一舉千里其鳴聲鵠鵠云鴈亦鴻類也其色蒼黑¶
鶩一名舒鳧即今之鴨也雉有十四種其文采皆異¶
焉¶
¶
　　鷹鷂鴇鴰翳彫尾(鷂音燿一作鵒鴇音保鴰音括翳一作鷖一作鷩雕與鵰同一作雕)¶
鷹一名來鳩亦曰爽鳩鷂一名題肩亦曰擊征又名¶
<pb:KR1j0017_WYG_004-2b>¶
負爵色類甚多皆鷙鳥也鄭康成以擊征為鷹失之¶
矣鴇大鳥其肉出尺胾今俗呼為獨豹豹者鴇聲之¶
訛耳鴇字或作&KR2858;音讀亦同鴰者鶬也關西謂之鴰¶
鹿山東謂之鴰将(來奪反)皆象其鳴聲也又呼為錯落¶
亦鶬聲之轉也(鶬音倉黄氏曰鴰鶻也)翳謂凡鳥羽之可隱翳¶
者也舞者所持羽翿以自隱翳因名為翳云今雅樂¶
文康部所持者即此物也一曰翳者謂華蓋也今之¶
雉尾扇是其遺象(翿徒到反又徒刀反)雕亦大鷙(音摯)鳥也一名¶
<pb:KR1j0017_WYG_004-3a>¶
鷻(徒端反)其尾尤盛故特稱之耳¶
¶
　　鳩鴿鶉鴳中網死(鴳音晏於諫反中陟仲反)¶
¶
　　鳩有雜種其名非一&KR1891;鳩鶌鳩䳫鳩鷑鳩䳕鳩鳲鳩¶
之類是也(鶌居物反䳫音葵鷑音及鉅立反䳕音浮)鴿似䳕鳩而色青白¶
其鳴聲鴿鴿因以名云鶉䳺屬也一名鷯其雄曰鶛¶
雌曰庳其子曰鳼(䳺烏含反鷯音遼又力召反鶛音皆庳音婢鳼音文)鴳謂鴳¶
雀也一名雇今俗呼為鴳爛堆(雇音扈堆丁回反)言此衆鳥¶
皆為人所捕觸於羅網而致死也¶
¶
<pb:KR1j0017_WYG_004-3b>¶
　　鳶鵲鴟梟驚相視(鳶一作䳒音緣)¶
¶
　　鳶即今俗所呼老鴟者也鵲者亦因鳴聲以為名也¶
其為鳥也知來作巢則避太歲上已言鳶下又言鴟¶
者謂&KR2301;(莫項反)鴟茅鴟怪鴟之屬非止一也梟土梟也¶
驚相視者叙其衆多雜居處也¶
¶
　　豹狐距虚豺犀兕(距虚一作駏驉)¶
¶
　　豹似烏塗而圜文狐妖獸也鬼所乘距虚即蛩蛩(音卭)¶
也似馬而有青色一曰距虚似驘(音羅)而小豺深毛而¶
<pb:KR1j0017_WYG_004-4a>¶
狗足犀黑色似水牛而豬頭大鼻庳(音婢)脚脚有三蹄¶
其頂頟及鼻凡有三角亦有一角者善食棘㓨兕似¶
野牛而色青重千斤一角角甚大¶
¶
　　貍兔飛鼯狼麋&KR1393;(鼯音吾&KR1393;音几)¶
¶
　　貍一名豾亦謂之貔江淮陳楚謂之為猍其子&KR2128;(豾音¶
邳猍音來貔音毗&KR2128;音四)免其子曰嬎絶有力者欣(嬎敷萬反)飛鼯一¶
名飛蠝(音壘)又曰鼯鼠亦曰夷由即今俗呼飛生者也¶
狼似青狗走則健顧其牡者曰䝔牝者曰狼其子曰¶
<pb:KR1j0017_WYG_004-4b>¶
獥絶有力者曰迅(䝔音懽獥工弔反迅息刃反)麋似鹿而大冬至¶
則解角目上有眉因以為名也其牡者曰麔(其久反音咎)¶
牝者曰麎(音辰)其子曰䴠(音襖)絶有力者曰狄&KR1393;(黄氏曰&KR1393;即麂¶
也)¶
¶
　　右章第二十二¶
¶
　　麇麈麖麀皮給履(麇俱倫反麈音主麖音京一作麠麀音優一作鹿)¶
¶
　　麇即今之麞也(音章)牡者曰麌(牛羽反)牝者曰麜(音栗)其子¶
曰麆(音助)絶有力者曰豣(音牽黄氏曰䴢即麏也)麈似鹿尾大而¶
<pb:KR1j0017_WYG_004-5a>¶
一角談說者飾其尾而執之以為儀麖似大鹿一角¶
而牛尾鹿牡者曰麚(音加)牝者曰麀其子麛(音迷)絶有力¶
者曰□(音堅)皮可以給履舄之用也¶
¶
　　寒氣泄注腹臚脹(脹音帳一作張臚音閭)¶
¶
　　寒氣中寒冷之氣也泄利也言水穀漏泄也注者注¶
易之病一人死一人復得氣相灌注也腹前曰臚脹¶
謂腹鼓脹也一曰臚皮也¶
¶
　　痂疕疥癘癡聾盲(痂古牙反疕匹婢反盲叶亡亮反周禮盲眡音望一作忘)¶
¶
<pb:KR1j0017_WYG_004-5b>¶
　　痂創上甲也疕謂薄者也(黄氏曰疕頭痬又瘡上甲)疥小蟲攻齧¶
皮膚漼(千賄反)錯如麟介也癘惡疾也癡不慧也耳不¶
聞聲曰聾目不見色為盲也¶
¶
　　癰疽瘛瘲痿痹痮(瘛音掣又充制反瘲音縱又子容反痿音萎痹音庇痮音帳一作疢)¶
癰之言壅也氣壅否(皮鄙反)結裏腫而潰也癰之久者¶
曰疽瘛瘲小兒之疾即今癎病也(黄氏曰小兒驚)痿不能行¶
也痹風溼不仁也一曰痿偏枯也(黄氏曰痿溼病兩足不能相及痹脚¶
冷病)痮四體强急難用屈申也字或作疢音義並同(黄氏¶
<pb:KR1j0017_WYG_004-6a>¶
曰痮即脹字)¶
¶
　　疝瘕顛疾狂失響(疝音訕又音删瘕加雅反又音遐顛一作癲響叶音向)¶
¶
　　疝腹中氣疾上下引也瘕癥也顛疾性理顛倒失常¶
亦謂之狂獝(葵橘反)妄動作也失響者失音不能言也¶
¶
　　瘧瘚瘀痛瘼温病(瘧音虐瘚音厥一作癩瘀了遽反瘼一作痳病叶音恙)¶
¶
　　瘧寒熱休作之病言其酷虐也瘚者氣從下起上行¶
义心脇也瘀積血之病也痛總謂諸痛也瘼者無名¶
之病常漠漠然也一曰齊人謂瘵病曰瘼(瘵側介反)温病¶
<pb:KR1j0017_WYG_004-6b>¶
病於温氣者也¶
¶
　　消渴歐逆欬懣讓(歐一作嘔欬苦代反懣與悶同)¶
¶
　　消渴者引飲不止也嘔逆吐(他故反)而不下食也欬𠻳¶
(一作瘷先豆反)也懣煩悶也讓大便節蕰積而利也(蕰於粉反)¶
¶
　　癉熱瘻痔眵□䀶(癉音亶瘻音漏痔音歭眵充支反□音蔑一作䁾䀶音諒)¶
¶
　　癉熱黄病也(黄氏曰癉字應作疸黄病說文怛漢反)瘻久創也(創初羊反)痔¶
蟲食後之病也眵謂眇□目之蔽垢也(□音兜黄氏曰眵目汁凝也)□目眥傷赤也(眥音漬黄氏曰目眵¶
也)䀶目視不正也¶
¶
<pb:KR1j0017_WYG_004-7a>¶
　　篤癃瘽癈迎醫匠(癃音隆亦作癃□癈一作衰廢)¶
¶
　　篤重病也癃疲病也□損耗也癈四支不收(一作疲癈)醫¶
匠療病之工也古者巫彭初作醫(療力召反)¶
¶
　　右章第二十三¶
¶
　　灸刺和藥逐去邪(灸音究刺七賜反又七亦反去起吕反邪叶祥余反詩思無邪思馬斯徂¶
苴徐)¶
¶
　　灸以火艾灼病也刺以箴刺之也(箴之林反)和藥合和衆¶
藥也艸木金石鳥獸蟲魚之類堪愈疾者總名為藥¶
<pb:KR1j0017_WYG_004-7b>¶
凡人正氣不足則邪氣入體而病生焉故敘攻病云¶
逐去邪也¶
¶
　　黄芩伏苓礜茈胡(芩音琴其今反礜音豫弋庶反茈古柴字)¶
¶
　　黄芩一名空腸一名腐腸(腐扶羽反)一名内虚一名妒婦¶
伏苓一名茯菟生大松樹下蓋松脂所化作也礜礜¶
石也一名青分一名制石又名澤乳亦曰食鹽茈胡¶
一名地薰(許云反)一名山菜¶
¶
　　牡蒙甘艸菀藜蘆(菀於阮反)¶
¶
<pb:KR1j0017_WYG_004-8a>¶
　　牡䝉一名黄□甘艸一名蜜艸一名蕗(音路)一名蘦(音靈)¶
一名大苦菀謂紫菀女菀之屬也藜蘆一名蔥菼(他敢¶
反)一名山蔥¶
¶
　　烏喙附子椒芫華(喙許穢反一作□芫音元華叶芳無反古讀為敷詩唐棣之華舜華荷華¶
黍稷方華叶車琚且塗韻説文艸木華也音敷又音吁)¶
¶
　　烏喙形似烏之觜也(觜子蘂反)附子附大根而旁出也此¶
與烏頭側子天雄本同一種但以年嵗遠近為殊採¶
之有異功用亦别說者云一嵗為側(廣雅作萴)子二嵗為¶
<pb:KR1j0017_WYG_004-8b>¶
烏喙三嵗為附子四嵗為烏頭五嵗為天雄椒謂秦¶
椒及蜀椒也椒之大實者名檓(音毁)芫華一名魚毒漁¶
者煑之以投水中魚則死而浮出故以為名其根曰¶
蜀桑其華可以為藥芫字或作杬爾雅曰杬魚毒郭¶
景純解云大木生南方皮厚汁赤堪藏卵果此說誤¶
耳其生南方用藏卵果者自别一杬木乃左思吳都¶
賦所云緜杬杶櫖者耳非毒魚之杬也(杶即椿字)¶
¶
　　半夏皁莢艾橐吾(莢音頰)¶
¶
<pb:KR1j0017_WYG_004-9a>¶
　　半夏五月苗始生居夏之半故為名也一名地文一¶
名守田皁莢樹一名雞栖艾一名冰臺一名醫艸橐¶
吾似款冬而腹中有絲生陸地華黄色一名獸須¶
¶
　　芎藭厚朴桂栝樓(芎去弓反藭渠弓反栝古活反樓叶力俱反)¶
¶
　　芎藭一名胡藭一名香果其葉名蘪蕪厚朴一名厚¶
皮一名赤朴凡木皮皆謂之朴此樹皮厚故以厚朴¶
為名其樹亦名榛其子名遂析桂謂菌(渠隕反)桂牡桂¶
之屬百藥之長也栝樓一名果臝一名王瓜亦曰天¶
<pb:KR1j0017_WYG_004-9b>¶
瓜禮月令孟夏之月王瓜生鄭康成以為萆挈非也¶
(臝郎果反萆步八反本艸菝葜挈口黠反)¶
¶
　　款東貝母薑狼牙(東一作冬牙叶音虞詩騶虞叶音牙析父予王之瓜牙五胡反)¶
款東即款冬也亦曰款涷(音東)以其淩寒叩冰而生故¶
為此名也生水中華紫赤色一名兔奚亦曰顆東貝¶
母一名蝱一名藥實一名苕(本艸作若)華一名勒母其根¶
正白形頗似貝故呼貝母薑謂生薑乾薑也狼牙一¶
名牙子一名狼齒又名犬牙¶
¶
<pb:KR1j0017_WYG_004-10a>¶
　　遠志續斷參土瓜(參山林反瓜叶音狐又攻乎反見詩木瓜七月信南山)¶
¶
　　逺志主益智惠而强志故以為名一名葽繞一名棘¶
蒬其葉名小草亦目其細小也(葽烏了反音杳蒬於元反)續斷一¶
名接骨即今所呼續骨木也又有艸續斷其華細而¶
紫色根亦入藥用參謂人參丹參紫參𤣥參沙參苦¶
參也土瓜一名菲(芳尾反)一名芴(音勿)¶
¶
　　亭厯桔梗龜骨枯(桔音結梗古杏反)¶
¶
　　亭厯一名丁&KR0851;一名蕇一名狗薺(蕇音典)桔梗一名利¶
<pb:KR1j0017_WYG_004-10b>¶
如一名梗艸龜骨謂龜甲也枯者言其已死骨乾枯¶
也¶
¶
　　右章第二十四¶
¶
　　雷矢雚菌藎兔盧(雚胡官反菌渠隕反藎徐刃反)¶
¶
　　雷矢即雷丸也又名雷實雚菌一名雚蘆生東海池¶
澤及渤海章武此雚蘆之地所生菌也舊云是鸛矢¶
所化故其為藥毒烈而去腹中痼病焉藎艸治久欬¶
殺皮膚小蟲又可以染黄而作金色兔盧即兔絲也¶
<pb:KR1j0017_WYG_004-11a>¶
色黄而細者為兔絲一名兔縷一名唐一名䝉一名¶
女蘿一名玉女一名赤網麤而色淺者為兔盧盧亦¶
縷也一名兔纍纍者繩索之意也¶
¶
　　卜問譴祟父母恐(讉去戰反祟息遂反問一作夢)¶
¶
　　言家有不安所以卜問及云鬼神譴責用致禍祟故¶
家長恐懼也以龜曰卜¶
¶
　　祠祀社稷叢臘奉(叢一作菆音同)¶
¶
　　祠者伺而祭之祀者祭無已也社地主也稷先農也¶
<pb:KR1j0017_WYG_004-11b>¶
故求福焉叢謂艸木岑蔚之所因立神祠也戰國䇿¶
曰(應侯謂秦昭王)恒思有神叢恒思之悍少年與叢博史記¶
曰吳廣之次所旁叢祠中夜構火皆謂此叢也一曰¶
叢者合聚諸神而祭之也臘接也廣祭百神也奉謂¶
供其粢盛牲特幣帛以事神也(盛音成)¶
¶
　　謁禓塞禱鬼神寵(禓音陽移章反塞先代反一作賽)¶
¶
　　謁告請也禓道上之祭也塞報福也禱求助也言既¶
請禱又報賽之故為鬼神所寵祐也¶
¶
<pb:KR1j0017_WYG_004-12a>¶
　　棺槨槥櫝遣送踊(槥音衞遣音譴踊音勇)¶
¶
　　言死亡者則為棺槨槥櫝以遣送之隱痛之極故擗¶
踊也棺所以斂身槨所以斂棺也擗拊心也踊跳躍¶
也孝經云擗踊哭泣哀以送之(拊芳羽反跳大堯反擗頻亦反黄氏曰槥¶
小棺櫝即槥)¶
¶
　　喪弔悲哀面目腫¶
¶
　　喪謂遭喪持喪也於字哭亡為喪弔謂問終者也於¶
字人持弓為弔上古葬者衣(於既反)之以薪無有棺槨¶
<pb:KR1j0017_WYG_004-12b>¶
常苦禽鳥為害故弔問者持弓㑹之以助彈射(食亦反)¶
也¶
¶
　　哭泣祭醊墳墓冢(醊音綴)¶
¶
　　醊謂連續之祭也墳封土而髙之也大防曰墳故取¶
以為名也墓廣穴也謂之墓者言其幽暗常昬暮也¶
墳之髙者為冢言其象山頂也爾雅曰山頂冢¶
¶
　　諸物盡訖五官出¶
¶
　　言已說諸物次至五官也古言五官者總舉衆職以¶
<pb:KR1j0017_WYG_004-13a>¶
配五行無所不苞事起五鳩五雉若今言百官也禮¶
記曰天子之五官曰司徒司馬司空司士司寇典司¶
五衆也¶
¶
　　宦學諷詩孝經論(盧昆反)¶
¶
　　宦仕也言欲仕學者必當先諷讀詩及孝經論語也詩¶
孔子所刪為三百篇者也孝經孔子為弟子曽參所¶
說也論語孔子與弟子言及應對時人之語也詩字¶
或作誦¶
¶
<pb:KR1j0017_WYG_004-13b>¶
　　右章第二十五¶
¶
　　春秋尚書律令文¶
¶
　　春秋孔子約史記而修之也天有四時春為陽中(竹仲¶
反)萬物以生秋為隂中萬物以成故錯牙舉之包十¶
二月而為名也尚書孔子所修帝王之書也謂之尚¶
書者言自上古以來其事久遠也律之言率也制法¶
以率下也一曰律述也具述刑名也令命為政也言¶
宦學之人又當皆習讀此等也¶
¶
<pb:KR1j0017_WYG_004-14a>¶
　　治禮掌故砥厲身(砥音脂又音㫖一作底厲力世反)¶
¶
　　治禮贊禮儀者也掌故主故事者也皆屬太常言始¶
為此職尚未髙顯宜謹飭(丑力反)其身敦修學行也云¶
砥厲者蓋譬諸金鐵磨利之也細石曰砥黑石曰厲¶
(或為礪)¶
¶
　　智能通達多見聞(聞叶徴匀反見詩葛藟)¶
¶
　　名顯絶殊異等倫¶
¶
　　以自砥厲故得然也¶
¶
<pb:KR1j0017_WYG_004-14b>¶
　　抽擢推舉白黑分(抽一作超分叶孚巾反見荀子成相)¶
¶
　　賢者升擢不肖黜退是為白黑有分别也¶
¶
　　迹行上究為貴人(迹一作積行下孟反)¶
¶
　　迹行行之迹也上究聞於天子也究竟也言終始昭¶
著曾無玷缺則簡在帝心為貴臣矣¶
¶
　　丞相御史郎中君¶
¶
　　此即貴人之位也丞承也相助也言上承天子而佐¶
助之也御史大史大夫也職副丞相郎中郎中令也¶
<pb:KR1j0017_WYG_004-15a>¶
掌宫殿門户及從官並秦所置而漢因之君褒尊大¶
官之名也(從才用反)¶
¶
　　進近公卿傅僕勳(近其靳反)¶
¶
　　公卿之被引進而親近天子者有此傅僕勳傳太傅¶
也傅天子以德義僕太僕也主為天子御車馬勳光¶
禄勳也漢武帝改郎中令為光禄勳¶
¶
　　前後常侍諸將軍¶
¶
　　在天子之前後即導從者則有常侍之官及諸將軍¶
<pb:KR1j0017_WYG_004-15b>¶
也¶
¶
　　右章第二十六¶
¶
　　列侯封邑有土臣¶
¶
　　列侯第二十爵也邑所食之邑言封為列侯者既獲¶
邑之土地又得因有家臣也¶
¶
　　積學所致非鬼神¶
¶
　　言饗此爵禄皆由勤學即可致之非别有鬼神之力¶
此所以深勸學僮也¶
¶
<pb:KR1j0017_WYG_004-16a>¶
　　馮翊京兆執治民¶
¶
　　自此以下汎論職務也漢武帝始分京師為三輔京¶
都為京兆左則為馮翊右則為扶風京兆言髙而有¶
衆也絶髙曰京十億曰兆一曰京大也馮翊言輔贊¶
政教也馮輔也翊贊也扶風者言扶助風化也¶
¶
　　廉潔平端撫順親¶
¶
　　姦邪並塞皆理馴(一作階理巡馴音巡)¶
¶
　　變化迷惑别故新(别彼列反)¶
¶
<pb:KR1j0017_WYG_004-16b>¶
　　下有愚迷之人則能化喻使其變改去故之非行今¶
之是也¶
¶
　　更卒歸誠自詣因(更工衡反)¶
¶
　　卒給使役者也更言其去來更代也詣候至也因就¶
也謂更卒之徒厭苦疲倦常多逃匿苟求脫免若逢¶
善政則懷德感恩來陳誠款自詣官寺就作役也¶
¶
　　司農少府國之淵(少失照反　淵叶一均反詩其心塞淵淑慎其身魚躍于淵遐不作人楚¶
辭淵叶侁)¶
¶
<pb:KR1j0017_WYG_004-17a>¶
　　司農領天下錢穀以供國之常用少府管池澤之稅¶
及關市之資以供天子少者小也府者聚也財物所¶
聚也非郊廟兵戎大用故謂之少府司此二者百物¶
在焉故以深泉為喻也¶
¶
　　遠取財物主平均(遠取財物一作援衆錢穀平一作辨)¶
¶
　　言遠方之輸賦稅者或以雜物充之價有貴賤儻與¶
京師不等又當有轉送費用不欲勞擾故立平準均¶
輸之官各就所在受納不損於私而官有利也¶
¶
<pb:KR1j0017_WYG_004-17b>¶
　　右章第二十七¶
¶
　　皋陶造獄法律存(陶餘招反存叶徂陳反見楚辭大招)¶
¶
　　皋陶舜臣名亦號庭堅命為士官始制囹圄法律備¶
焉欲言刑罰之事故先陳之也獄之言埆也取其堅¶
牢也字從二犬所以守備也(埆音角囹圄音苓禦)¶
¶
　　誅罰詐偽劾罪人(劾胡得反又胡槩反)¶
¶
　　誅責也罰治也劾舉案之也詐偽則責治有罪則舉¶
案¶
¶
<pb:KR1j0017_WYG_004-18a>¶
　　廷尉正監承古先(先叶音詢見楚辭九歌)¶
¶
　　廷尉掌刑獄之官秦所置也漢亦因之廷者平也朝¶
之處也尉者武官之號也兵獄同制故曰廷尉廷尉¶
屬官有正有監言因承上古先代而置之¶
¶
　　總領煩亂決疑文(文叶㣲勻反)¶
¶
　　煩亂則領理疑議則詳決此獄官之職也¶
¶
　　變鬭殺傷捕伍鄰¶
¶
　　變鬭者為變難(乃旦反)而相鬭也殺傷相傷及相殺也¶
<pb:KR1j0017_WYG_004-18b>¶
捕收掩也有犯變鬭傷殺者則同伍及鄰居之人皆¶
被收掩也隣伍解已在前¶
¶
　　亭長游徼共雜診(徼工釣反一作游徼亭長診音軫叶音真)¶
¶
　　亭長一亭之長主逐捕盜賊游徼鄉之游行徼循皆¶
督察姦非者也雜猶參也診驗視也有被殺傷者則¶
令亭長與游徼相參而診驗之知其輕重曲直也秦¶
漢之制十里一亭亭有髙樓所以候望鄉嗇夫治之¶
游徼即嗇夫之所綂也¶
¶
<pb:KR1j0017_WYG_004-19a>¶
　　盜賊繫囚榜笞臋(徒渾反䅭音彭)¶
¶
　　繫囚拘縶之也榜笞捶擊之也臋脽也獲盜賊者則¶
拘縶而捶擊其脽考問其狀也(縶竹立反捶之蘂反)¶
¶
　　朋黨謀敗相引牽(牽叶起巾反詩楚茨愆叶孫荀子成相賢叶民)¶
¶
　　同謀之中一人事敗則牽引朋黨皆發露也¶
¶
　　欺誣詰狀還反真¶
¶
　　囚繫之徒或欺詐閉匿或誣寃良善既被考詰窮治¶
由狀乃歸實也¶
¶
<pb:KR1j0017_WYG_004-19b>¶
　　右章第二十八¶
¶
　　坐生患害不足憐¶
¶
　　干紀速辜人所同嫉者也¶
¶
　　辭窮情得具獄堅¶
¶
　　既窮其辭又得其情則鞠訊之吏具成其獄鍜鍊周¶
密文致堅牢不可反(音翻)動也(訊音信鞠居六反)¶
¶
　　籍受證驗記問年¶
¶
　　簿籍所受計其價值并顯證以定罪也記問年者具¶
<pb:KR1j0017_WYG_004-20a>¶
為書記抵其本屬問年齒也幼少老耄科罪不同故¶
問年也(抵丁禮反)¶
¶
　　閭里鄉縣趣辟論(趣音促一作趨辟扶亦反論盧昆反)¶
¶
　　里門曰閭里者本其所居之里也里屬於鄉鄉綂於¶
縣趣謂催速之也辟法也里鄉及縣逓相催速使早¶
報問則依憲法而論決也¶
¶
　　鬼薪白粲鉗釱髠(鉗巨淹反釱音第徒計反又音太髠若門反)¶
¶
　　此謂輕罰非重罪者也鬼薪主取薪柴以供祭祀鬼¶
<pb:KR1j0017_WYG_004-20b>¶
神也白粲主擇米取精白粲粲然者也以鐵錔頭曰¶
鉗錔足曰釱(錔也合反黄氏曰釱音太即鉗)&KR1678;髮曰髠(&KR1678;他計反)¶
¶
　　不肯謹慎自令然(然叶音言詩無羊年叶溱漢叙傳賢𤣥叶門論)¶
¶
　　已則招之又誰咎也¶
¶
　　輸屬詔作谿谷山(詔一作治山叶所旃反詩小弁山叶泉殷武山叶丸)¶
¶
　　輸屬言配入其處也詔敕别有所輸作也一曰詔書¶
處(昌汝反)罰令其輸作也山瀆無所通曰谿泉出通川¶
曰谷一曰水注川曰谿注谿曰谷配於谿谷及山徒¶
<pb:KR1j0017_WYG_004-21a>¶
役之也¶
¶
　　箛篍起居課後先(箛音孤篍音秋又此遙反又七召反)¶
¶
　　箛吹鞭也(黄氏曰竹簫也洛陽亭長所吹)篍吹筩也(黄氏曰吹筩以勸工者)起¶
居謂晨起夜臥及休食時也言督作之司吹鞭及竹¶
筩為起居之節度又挍其程課先者免罰後者懲責¶
也今之伎倡欲相號令者則吹指為節蓋吹鞭之遺¶
事¶
¶
　　斬伐材木斫株根(斫音勺)¶
¶
<pb:KR1j0017_WYG_004-21b>¶
　　斬截也伐攻取也材謂木梃也(梃大鼎反)枿栽曰株(枿五葛反¶
栽音哉)樹本曰根言徒役之人給此事也¶
¶
　　右章第二十九¶
¶
　　犯禍事危置對曹(曹叶徂侯反見詩載馳泉水楚辭招隱士)¶
¶
　　犯禍犯法而致禍也事危其事傾危也既被驗問則¶
置立對辭於曹府也¶
¶
　　謾訑首匿愁勿聊(謾謨官反又音慢訑音移聊叶音畱見楚辭九章招隱士)¶
¶
　　謾訑巧黠不實也首匿為頭首而藏匿罪人也勿聊¶
<pb:KR1j0017_WYG_004-22a>¶
無聊賴也¶
¶
　　縛束脫漏亡命流(束一作購一候反)¶
¶
　　命者名也既被縛束忽脫漏則亡其名籍而流迸也¶
(迸布諍反)¶
¶
　　攻擊劫奪檻車膠(膠叶音豪見楚辭大招)¶
¶
　　言强盜羣盜相與攻擊劫奪人者吏捕得之載以檻¶
車又加膠漆取周密也檻者車如檻形義在幽閑防¶
泄露也一曰膠者謂膠罪人之目使不得開絶變難¶
<pb:KR1j0017_WYG_004-22b>¶
也擊字或作剽剽亦劫也(剽頻妙反)¶
¶
　　嗇夫假佐扶致牢¶
¶
　　嗇夫鄉之有秩者也假佐縣之假吏也扶致牢者扶¶
持罪人而致之於牢獄也一曰假佐者嗇夫之權佐¶
也謂之牢者言若豢豕之牢亦取其堅牢也(豢音患)¶
¶
　　疻痏保辜謕呼號(疻音紙又音支痏音洧謕古啼字一作啼號一作嗥獆並音豪)¶
歐人皮膚腫起曰疻歐傷曰痏保辜者各随其狀輕¶
重令歐者以日數保之限内致死則坐重辜也謕呼¶
<pb:KR1j0017_WYG_004-23a>¶
號者被歐之人稱痛酷也(歐於口反坐才臥反黄氏曰疻歐傷也痏瘡痏也)¶
號或作獆音義同¶
¶
　　乏興猥逮詗讂求(猥烏賄反詗休正反讂音睊古縣反)¶
¶
　　律有乏興之法謂官有所興發而輒稽畱闕乏其事¶
也猥盛多也逮傳捕也猥逮者矯為官府多有逮捕¶
也詗謂知處密告之也(黄氏曰詗自言長也)讂隱語也謂偵伺¶
官府利害隱密其事有所追求也(黄氏曰讂流言有所求也)一曰¶
乏興之人棄家逃匿故官司逮捕詗讂而求也¶
¶
<pb:KR1j0017_WYG_004-23b>¶
　　輒覺沒入檄報畱(檄刑狄反)¶
¶
　　檄者以木為書長二尺報者處當罪人也言有乏興¶
猥逮及詗讂者其事發覺身則沒入為奴婢或沒其¶
家財則為檄書處當其罪而畱之也(處昌汝反當丁浪反)¶
¶
　　受賕枉法忿怒仇(賕巨牛反)¶
¶
　　以財求事曰賕言受人財者枉曲正法忿怒良直反¶
為仇讎也¶
¶
　　右章第三十¶
¶
<pb:KR1j0017_WYG_004-24a>¶
　　䜛諛爭語相觝觸(觝一作抵)¶
¶
　　䜛相譖也諛諂言也爭語謂各持辯說也有爭語者¶
常相觝距而擊觸也一曰爭語謂交相譖毁也¶
¶
　　憂念緩急悍勇獨(憂一作更悍侯干反一作捍)¶
¶
　　言無賴之人不自修整以陷罪惡臨機迫猝(千忽反)更¶
生邪計妄為凶悍當窘厄也(窘求閔反)¶
¶
　　迺肯省察諷諫讀(省息井反)¶
¶
　　迺肯猶言寧肯謂不肯也平居之時既無立操之方¶
<pb:KR1j0017_WYG_004-24b>¶
又違從善之義有諷諫者不肯省察而習讀之所以¶
遂成過惡以至喪敗也一曰危急之後方自省躬而¶
讀諷諫思改過也¶
¶
　　涇水注渭街術曲(街古諧反術常出反)¶
¶
　　此說京畿之内也涇水出安定汧頭山(汧口堅反)至陽陵¶
而入渭(汧頭山地理志作幵苦見反又音牽括地志作筓顔氏曰山在今靈州東南土俗語訛謂¶
之汧屯山)四達之道曰街邑中之道曰術里中之道曰曲¶
¶
　　筆硏籌算膏火燭(硏倪甸反籌一作投)¶
¶
<pb:KR1j0017_WYG_004-25a>¶
　　此記官府之中給長史以下之具也(長竹丈反)筆所以書¶
也一名不律亦謂之聿硏所以硏(五賢反)墨也籌所以¶
付與算所以計度(大各反)皆以竹為之膏火為燈炬(音巨)¶
蜜燭¶
¶
　　賴赦救解貶秩禄(貶悲撿反)¶
¶
　　此說在官有罪幸逢赦令及人救解得免重罰降其¶
秩次而損其禄也¶
¶
　　邯鄲河間沛巴蜀(邯音寒沛音貝)¶
¶
<pb:KR1j0017_WYG_004-25b>¶
　　此畧說諸郡名也邯鄲趙國所都也河間言在兩河¶
之間也沛者本秦泗水郡屬縣也漢興更為沛郡巴¶
巴郡也蜀蜀郡也¶
¶
　　潁川臨淮集課錄¶
¶
　　潁川因潁水為名也臨淮居淮水之旁也集課錄者¶
諸郡各上其計總㑹京師次其名錄¶
¶
　　依溷汙染貪者辱(溷胡困反)¶
¶
　　此戒守宰以下也依近也溷廁也言近溷廁者則被¶
<pb:KR1j0017_WYG_004-26a>¶
汙染貪賄賂者必致戮辱以財物比於糞穢為害染¶
人也¶
¶
　　右章第三十一¶
¶
　　漢地廣大無不容盛(盛音成)¶
¶
　　此為終篇述帝德也容盛猶言覆載也¶
¶
　　萬方來朝臣妾使令(令力呈反朝直遙反)¶
¶
　　威靈所被無思不服¶
¶
　　邊境無事中國安寧(境音景)¶
¶
<pb:KR1j0017_WYG_004-26b>¶
　　遐邇謐清兵革靡用也境字或作竟古文通也¶
¶
　　百姓承德隂陽和平¶
¶
　　至諴(音咸)感神上𤣥降祉也¶
¶
　　風雨時節莫不滋榮(滋一作兹)¶
¶
　　仁及艸木皆茂暢也¶
¶
　　灾蝗不起五穀孰成¶
¶
　　毎獲豐年倉廩實也天反時為灾蟲食苗曰蝗五穀¶
者黍稷麻菽麥也¶
¶
<pb:KR1j0017_WYG_004-27a>¶
　　賢聖並進博士先生¶
¶
　　野無隱逸皆升朝也博士者多聞之士先生謂老成¶
之人也¶
¶
　　長樂無極老復丁(樂音洛復注復除之復音福今改扶又反)¶
¶
　　擊壤行歌喜寛政也老復丁者家有髙年則蠲其子¶
孫免賦役也¶
¶
　　右章第三十二畢¶
¶
　　急就篇¶
¶
<pb:KR1j0017_WYG_004-27b>¶
　　齊國給獻素繒帛¶
¶
　　(齊師尚父所封秦置郡漢為國封諸王都臨菑今青州素白緻繒也建初二年詔齊相省冰紈方空縠吹¶
綸絮注紈素也冰言色鮮絜如冰縠紗也方空紗薄如空也吹者言吹嘘可成亦紗也齊有三服官李斯¶
云阿縞之衣注齊東阿縣繒帛所出今鄲州地理志齊地織作冰紈綺繡純麗之物號為冠帶衣履天下¶
班倢伃怨歌新裂齊紈素貢禹言故時齊三服官輸物不過十笥)¶
¶
　　飛龍鳯皇相追逐(逐叶帛息韻詩采薇服叶棘小明福叶直文王服叶億楚辭九章鞠叶抑¶
織帛為飛龍鳯皇之象飛翔追逐以成文章若前章離雲爵之類說文通釋遯者走也逐者追也豚走而¶
豕追之此㑹意也)¶
¶
<pb:KR1j0017_WYG_004-28a>¶
　　河南洛陽人蕃息(蕃音煩)¶
¶
　　(河南成周之王城也洛陽成周之下都也秦三川郡漢髙帝更名河南郡建武元年入洛陽定都改河南¶
尹郡國志洛陽周時號成周河南周公所城洛邑春秋時謂之王城天子之都其民蕃阜滋息)¶
¶
　　與天相保無窮極¶
¶
　　(國祚之永與天同也)¶
¶
　　真定常山至髙邑¶
¶
　　(真定國武帝置唐鎮州今真定府常山郡髙帝置本恒山避文帝諱改今郉趙州後漢併真定入常山國¶
髙邑本常山之鄗縣光武即位於鄗南千秋亭五成陌因改髙邑今趙州髙邑縣鄗音壑)¶
¶
<pb:KR1j0017_WYG_004-28b>¶
　　乘而嘉寵升進立¶
¶
　　(多士乘時膺天寵也階升類進立於朝也)¶
¶
　　建號垂綂解鬱悒(悒音邑)¶
¶
　　(中興建號垂綂始於洛陽髙邑萬方和樂昔之鬱結憂悒者今皆紓解也)¶
¶
　　四民康寧咸來服集(民一作人)¶
¶
　　(士農工啇咸安其業徳澤所被悦服和集)¶
¶
　　何須念慮合為一(念慮一作命遍)¶
¶
　　(天下一家民無二志可以寛宵旰之憂)¶
¶
<pb:KR1j0017_WYG_004-29a>¶
　　右章第三十三¶
¶
　　山陽過魏(過古禾反)¶
¶
　　(山陽郡景帝為國武帝為郡治昌邑今濟州魏郡髙帝置今大名府相州磁過經也)¶
¶
　　長沙北地¶
¶
　　(長沙郡秦置今潭衡等州北地郡秦置今寧慶靈鹽宥州)¶
¶
　　馬飲漳鄴及清河(河叶方古韻通飲於鴆反)¶
¶
　　(左傳楚子將飲馬於河漳水一出上黨沽縣今平定軍名清漳一出上黨長子縣今潞州名濁漳鄴縣漢¶
魏郡治今相州清河郡髙帝置後漢為國今貝州改為恩州)¶
¶
<pb:KR1j0017_WYG_004-29b>¶
　　雲中定襄與朔方¶
¶
　　(雲中郡秦置唐為勝州單于府定襄郡髙帝置唐為朔州朔方郡武帝開唐為夏州)¶
¶
　　代郡上谷右北平(平叶音旁見詩烈祖)¶
¶
　　(代郡秦置唐為蔚州上谷郡秦置唐為媯州右北平郡秦置唐為薊州)¶
¶
　　遼東濱西上平岡(上是掌反濱音賓)¶
¶
　　(遼東郡秦置唐安東都䕶府之東境濱水際濱西者濱遼水之西也遼水出塞外遼西郡秦置唐為平營¶
州爾雅山脊曰岡上登也或云右北平郡平剛縣也田疇曰舊北平郡治在平岡水經注平岡在盧龍東¶
北)¶
¶
<pb:KR1j0017_WYG_004-30a>¶
　　酒泉彊弩與敦煌(敦音屯一作燉)¶
¶
　　(酒泉郡武帝開其水若酒唐為肅州俗尚武力彊弩出焉敦煌郡武帝分酒泉置唐為瓜沙二州敦大煌¶
盛也)¶
¶
　　居邊守塞備胡羌(塞先代反羌起良反)¶
¶
　　(邊垂障塞嚴其守禦以防匈奴西羌之患說文羌西戎牧羊人也)¶
¶
　　遠近還集殺戎王¶
¶
　　(遠近一心以殄滅戎虜為期)¶
¶
　　漢土興隆中國康¶
¶
<pb:KR1j0017_WYG_004-30b>¶
　　(威武遠暢邊鄙不聳世道日進於昌盛而諸夏安)¶
¶
　　右章第三十四¶
¶
　　(齊國山陽二章後漢人所續御書有顔注無今釋其義附篇末)¶
¶
¶
¶
¶
¶
　　急就篇卷四¶
¶
