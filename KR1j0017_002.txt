# -*- mode: mandoku-view; -*-
#+TITLE: 急就篇
#+DATE: 2016-04-12 14:31:00.839459
#+PROPERTY: ID KR1j0017
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 2
<pb:KR1j0017_WYG_002-1a>¶
　　欽定四庫全書¶
¶
　　急就篇卷二　　　　　漢　史　游　撰¶
¶
　　唐　顔師古　註¶
¶
　　褚回池(褚丑吕反)¶
¶
　　褚師官名也衞有褚師定子聲子及褚師圃其後因¶
姓褚焉又周有褚氏之地居者亦因命族漢有褚大¶
褚少孫回池猶顔回字子淵之義也(淵一作深避唐諱)¶
¶
　　蘭偉房(一作防)¶
¶
<pb:KR1j0017_WYG_002-1b>¶
　　鄭穆公本因夢蘭而生故號公子蘭其後支庶或為¶
蘭氏偉房言其器大衆藝所聚也¶
¶
　　減罷軍(罷薄蟹反又音疲)¶
¶
　　減氏之先為晉公族大夫驪姬之難晉廢公族因謂¶
其人為減氏減者省也(省所傾反)漢有減宣罷軍猶言偃¶
武也一說久從戎役故疲勞也¶
¶
　　橋竇陽¶
¶
　　黄帝葬於橋山羣臣追慕守冢不去者因為橋氏漢¶
<pb:KR1j0017_WYG_002-2a>¶
有橋庇(必寐反)橋仁橋桃空穴曰竇牆南曰陽言若生¶
於竇陽故為名也¶
¶
　　原輔輻(輻方六反)¶
¶
　　周文王之子封為原伯其地今在河内於後為晉所¶
滅遷之於冀因稱原氏而晉更以原封其大夫先軫¶
(之忍反)故號原軫軫之苗裔亦姓原焉又周之采地亦¶
名為原原莊公襄公皆食之也其後亦命族孔子之¶
門有原憲原壤輔輻言若輻之輔車也¶
¶
<pb:KR1j0017_WYG_002-2b>¶
　　宣棄奴¶
¶
　　周宣王中興國人美其德故支庶以為氏焉棄奴亦¶
愛而諱之也¶
¶
　　殷滿息¶
¶
　　微子本殷之族雖封於宋支庶或稱殷氏又殷水在¶
潁川居之者亦以為姓秦有殷(闕)漢有殷仲滿息言¶
充滿而蕃息也(蕃扶元反)¶
¶
　　充申屠¶
¶
<pb:KR1j0017_WYG_002-3a>¶
　　充氏古仙人充尚之後也申屠楚之官號若言司徒¶
也又謂之信都古者申與信同屠都聲相近也漢有¶
申屠嘉本此官之後也遂因為姓韓信名信都亦有¶
義今猶有申屠姓亦有信都¶
¶
　　夏修俠(音協)¶
¶
　　夏桀為湯所滅其族遂稱夏氏又陳宣公之孫御叔¶
之子號夏徴舒夏齧夏區(烏侯反)夫皆其後也亦為夏¶
氏修俠言其修行游俠之事也¶
¶
<pb:KR1j0017_WYG_002-3b>¶
　　公孫都¶
¶
　　黄帝姓公孫氏支庶遂以為姓也又公子之子皆號¶
公孫魯公孫敖鄭公孫閼(烏葛反)齊公孫蠆(丑芥反)晉公¶
孫□衞公孫朝凡此等𩔖其後皆為姓矣畧舉大綱¶
不可具記漢有公孫賀都美稱也詩曰洵美且都(洵音¶
荀)又曰不見子都¶
¶
　　慈仁他(他一作化一作地)¶
¶
　　慈氏本髙陽氏才子之後也美其宣慈惠和因以為¶
<pb:KR1j0017_WYG_002-4a>¶
姓仁他者所愛及遠也¶
¶
　　郭破胡¶
¶
　　虢叔周王季之子也受封於虢其地今陜州陜縣是¶
也後為晉所滅虢公醜奔周遂姓郭氏郭者虢聲之¶
轉也又齊地有郭氏之墟蓋古國國滅之後亦為郭¶
姓齊有郭榮此其族也破胡言能克匈奴¶
¶
　　虞尊偃(尊一作荀)¶
¶
　　帝舜之後或為虞姓又周太伯之弟仲雍號曰虞仲¶
<pb:KR1j0017_WYG_002-4b>¶
嗣太伯之後武王克商封虞仲之庶孫為之後其地¶
今在河東謂之虞公為晉所滅其後亦為虞氏尊偃¶
偃仰自尊髙也¶
¶
　　憲義渠¶
¶
　　憲氏之先本為周之布憲司寇之屬官也其後以為¶
姓焉義渠國名也後為縣在北地以縣為名也¶
¶
　　蔡游咸¶
¶
　　周蔡叔者文王之子為周公所誅而封其子仲於蔡¶
<pb:KR1j0017_WYG_002-5a>¶
是為蔡侯其後為楚所滅遂稱蔡氏游威威之遠揚也¶
¶
　　左地餘¶
¶
　　左丘明本魯之左史繼守其職遂為姓焉又楚左史¶
倚相(倚於綺)末裔亦為左氏地餘言土地有餘封邑廣¶
大也漢有歐陽地餘(歐陽侯反)¶
¶
　　譚平定(譚徒南反)¶
¶
　　譚小國也為齊所滅譚子奔莒因姓譚焉平定謂無¶
<pb:KR1j0017_WYG_002-5b>¶
憂虞也¶
¶
　　孟伯徐¶
¶
　　魯桓公子慶父(讀曰甫)之後號孟孫氏其後稱孟氏焉¶
又衞侯之兄孟縶其後亦曰孟氏伯長也(長竹丈反)徐者¶
舒緩之稱也¶
¶
　　葛轗軻(轗苦感反軻枯我反又音珂)¶
¶
　　夏時諸侯有葛伯者為湯所征遂失其國因稱葛氏¶
又春秋時亦有葛嬴姓之國也其後亦為葛氏轗軻¶
<pb:KR1j0017_WYG_002-6a>¶
言坎壈不平也(壈慮感反坎日感反)蓋欲效孟子名軻字子居¶
耳(居一作車)¶
¶
　　敦倚蘇(敦都昆反)¶
¶
　　敦氏秦文公時史敦之後也倚蘇言為萌庶所倚賴¶
喜於來蘇也¶
¶
　　耿潘扈(耿古幸反)¶
¶
　　耿地名也在河北祖乙所都舊居之者以為姓也又¶
有耿國在平陽皮氏晉獻公滅之其後亦稱耿氏漢¶
<pb:KR1j0017_WYG_002-6b>¶
有耿壽昌潘水名也在滎陽扈廣大也言生此水土¶
而廣大也¶
¶
　　右章第六¶
¶
　　焦滅胡¶
¶
　　武王克殷封神農之後於焦末葉因為焦氏又有姬¶
姓小國亦謂之焦為晉所滅後稱焦氏滅胡言克匈¶
奴也¶
¶
　　晏竒能¶
¶
<pb:KR1j0017_WYG_002-7a>¶
　　齊有晏弱本齊之公族也號晏桓子桓子生嬰曰晏¶
平仲其後遂為晏氏又有晏圉晏父戎(父讀曰甫)晏氂(力之¶
反)皆其族也竒能謂有異材也¶
¶
　　郉麗奢(奢叶音都荀子佹詩閭娵子奢注云奢當為都漢鼂錯對䇿奢叶都)¶
¶
　　郉本姬姓之國周公之𦙍也為衞所滅因稱郉氏麗¶
奢言美而不陋也¶
¶
　　邵守實(邵詩書左傳漢書作召)¶
¶
　　邵穆公周卿士也繼守其職邵伯廖邵武公皆其後¶
<pb:KR1j0017_WYG_002-7b>¶
也因為邵氏焉秦有邵平漢有邵信臣守實謂篤於¶
言行不虚詭也(詭一作誕)¶
¶
　　宰安期(期叶于韻楚辭九章又叶廚)¶
¶
　　宰氏周大夫宰孔之後也安期取古人安期生之名¶
也¶
¶
　　俠却敵¶
¶
　　俠氏韓相俠累之後也却敵謂能折衝禦寇也¶
¶
　　代焉于(焉於䖍反何也)¶
¶
<pb:KR1j0017_WYG_002-8a>¶
　　代國名也在常山之北代王為趙襄子所滅其遺族¶
遂稱代氏焉焉安也于曲也焉于言無所屈撓也(撓女¶
孝反)¶
¶
　　司馬褒(褒一作應)¶
¶
　　程伯休父周宣王時有平徐方之功錫以官族為司¶
馬氏其後有適晉者司馬侯司馬叔游司馬彌牟司¶
馬烏司馬寅皆是也項羽立司馬卬(五郎反)為殷王漢¶
司馬遷即其族也褒大也¶
¶
<pb:KR1j0017_WYG_002-8b>¶
　　尚自於¶
¶
　　前已有尚次倩今又言尚自於一姓再見也尚或作¶
掌蓋魯大夫黨氏之後也黨亦音掌自於猶言自益¶
也¶
¶
　　陶熊羆(彼宜反)¶
¶
　　陶唐氏之後或單稱陶又虞閼(於葛反)父為周陶正其¶
後亦稱陶氏成王封康叔以殷人七族亦有陶氏焉惟熊¶
惟羆男子之祥故以為名¶
¶
<pb:KR1j0017_WYG_002-9a>¶
　　解莫如(解音蟹)¶
¶
　　解地名也在河東因地為姓故晉國多解氏焉解張¶
解揚解狐皆其族也漢有解光解延年莫如言無有¶
能如之者也漢有毛莫如¶
¶
　　樂欣諧¶
¶
　　樂氏亦再見也欣諧喜於和合也¶
¶
　　童扶疏(一作疎)¶
¶
　　顓頊(許玉反)之子號老童者其後因以為姓扶疏言衆¶
<pb:KR1j0017_WYG_002-9b>¶
而盛多也¶
¶
　　痛無忌¶
¶
　　痛氏本盛國之後實姬姓也周穆王嬖寵盛姬早死¶
穆王哀痛不已加禮葬之遂改其族謂之痛氏無忌¶
言無所避忌也古有僊人宋無忌¶
¶
　　向夷吾(向式亮反音餉)¶
¶
　　向者國名本姜姓也其後以為氏又宋之向氏與宋¶
同姓桓公生向父肸(許乙反)遂為向氏向戌向儀向寧¶
<pb:KR1j0017_WYG_002-10a>¶
皆其後也夷吾欲效管仲之名也¶
¶
　　閎并訢(閎一作閣閎獲耕反并卑盈反訢古欣字)¶
¶
　　閎氏之先本周之閎人閎所以止扉今之門柣(千結反)¶
是也職典其事遂為姓焉漢有閎孺并訢言衆並訢¶
喜也¶
¶
　　竺諫朝(竺張六反俗作笁朝叶餘韻漢書敘傳昭叶苻驕叶隅)¶
¶
　　竺氏本天竺國人也來歸於漢而稱竺氏天竺即身¶
毒也亦謂之捐毒漢有竺次者即其人焉云諫朝者¶
<pb:KR1j0017_WYG_002-10b>¶
言可備諍臣於朝廷者也以朝韻吾者古有此音蓋¶
相通也班固幽通賦曰巨滔天而泯夏考遘愍以行¶
謡終保已而貽則里上仁之所廬類此甚多不可具¶
載(溝工豆反)¶
¶
　　續増紀¶
¶
　　續氏晉大夫續簡伯之後也號狐鞫居以食續地更¶
為續氏増紀言髙年也¶
¶
　　遺失餘(遺音惟)¶
¶
<pb:KR1j0017_WYG_002-11a>¶
　　遺氏本魯季氏家臣南遺之後也失餘言所失之餘¶
惟此一字(一作子)也¶
¶
　　姓名訖¶
¶
　　所陳堪為姓名也訖者其事畧究也¶
¶
　　請言物(此後一句一韻)¶
¶
　　次說雜物并(一作陳)衆品也¶
¶
　　右章第七¶
¶
　　錦繡縵䋃離雲爵(縵莫半反䋃亡到反音耄一作純順倫反)¶
¶
<pb:KR1j0017_WYG_002-11b>¶
　　錦織綵為文也繡刺綵為文也縵無文之帛也䋃謂¶
刺也離雲言為雲氣離合之狀也爵孔爵也言織刺¶
此象以成錦繡繒帛之文也自離雲爵以下至鳧翁¶
濯其義皆同今時錦繡綾羅及氍毹毾㲪之屬(氍巨于反¶
毹羊朱反)摹寫諸物無不畢備其來久矣一曰離謂長離¶
也雲謂雲氣也長離靈鳥名也作長離雲氣孔爵之¶
狀也¶
¶
　　乘風縣鐘華洞樂(縣音𤣥一作懸洞一作&KR2902;音瀆樂叶音洛)¶
¶
<pb:KR1j0017_WYG_002-12a>¶
　　乘風一名爰居一名雜縣蓋海鳥也言為乘風之狀¶
作簨虡以懸鐘又為華藻(一作蘂)之形兼列衆樂之器¶
以成文章也洞猶通也言遍載其文綵也(簨息允反虡音巨)¶
¶
　　豹首落莫兔雙鶴¶
¶
　　豹首若今獸頭錦落莫謂文綵相連又為兔及雙鶴¶
之形也鳥二枚曰雙¶
¶
　　春艸雞翹鳧翁濯(翹渠遥反鳥尾　　濯叶鶴孟子引詩麀鹿濯濯白鳥鶴鶴)¶
春艸象其初生纎麗之狀也雞翹雞尾之曲垂也鳧¶
<pb:KR1j0017_WYG_002-12b>¶
者水中之鳥今所謂水鴨者也翁頸上毛也既為春¶
艸雞翹之狀又象鳧在水中引濯其翁也一曰春艸¶
雞翹鳧翁皆謂染彩而色似之若今染家言鴨頭綠¶
翠毛碧云¶
¶
　　鬱金半見緗白䋤(鬱於物反䋤或作爚弋若反說文以灼反)¶
¶
　　自此已下皆言染繒之色也鬱金染黄也緗淺黄也¶
半見言在黄白之間其色半出不全成也白䋤謂白¶
素之精者其光䋤䋤然也(黄氏曰䋤音龠白縞也)¶
¶
<pb:KR1j0017_WYG_002-13a>¶
　　縹綟綠紈皁紫硟(縹敷沼反綟音戾紈音丸硟音鮮)¶
¶
　　縹青白色也綟蒼艾色也東海有艸其名曰䓞以染¶
此色因名綟云綠青黄色也紈(即素之輕細者)皁黑色紫青¶
赤也硟以石輾繒色尤光澤也(輾女展反黄氏曰扞繒石也)¶
¶
　　烝栗絹紺縉紅繎(絹吉掾反紺古暗反縉子燼反繎而延反音然)¶
¶
　　烝栗黄色若烝熟之栗也絹生白繒似縑而疏者也¶
一名鮮支紺青而赤色也縉淺赤色也紅色赤而白¶
也繎者紅色之尤深言若火之然也(黄氏曰絲勞貌)¶
¶
<pb:KR1j0017_WYG_002-13b>¶
　　青綺綾縠靡潤鮮(綾一作羅綺去倚反綾音淩縠胡谷反)¶
¶
　　青青色也綺即今之繒綾今之雜小綾也縠今梁州¶
白縠靡潤輕渜也(渜人兖反)鮮發明也言此繒既有文綵¶
而又鮮潤也¶
¶
　　綈絡縑練素帛蟬(綈音啼徒奚反)¶
¶
　　綈厚繒之滑澤者也重三斤五兩今謂之平紬絡即¶
今之生䌤(始移反又式支反音施)也一曰今之綿紬是也縑之¶
言兼也并絲而織甚緻密也(緻馳二反又文致反)練者煑縑而¶
<pb:KR1j0017_WYG_002-14a>¶
熟之也素謂絹之精白者即所用寫書之素也帛總¶
言諸繒也蟬謂繒之輕薄者若蟬翼也一曰縑已練¶
者呼為素帛若今言白練者也¶
¶
　　右章第八¶
¶
　　綘緹絓紬絲絮綿(緹音題又音躰絓胡卦反紬音儔)¶
¶
　　綘赤色也古謂之纁(音熏許云反)緹黄赤色也(黄氏曰緹纁也古兵¶
服之遺色)抽引麤繭緒紡而織之曰紬紬之尤麤者曰絓¶
繭滓所抽也(滓則仕反黄氏曰絓音畫絲結也)抽引精繭出緒者曰¶
<pb:KR1j0017_WYG_002-14b>¶
絲漬繭擘之精者為綿麤者為絮今則謂新者為綿¶
故者為絮古亦謂綿為纊纊字或作絖(並音曠漬材賜反擘布麥¶
反)¶
¶
　　㠲敝囊槖不直錢(㠲皮鄙反又并止反音圯敝一作弊槖他洛反)¶
¶
　　㠲者㡜殘之帛也(㡜音雪黄氏曰㠲㡜裂也)敝敗衣也有底曰囊¶
無底曰槖言㠲帛及敝敗囊槖無所堪任賣之不售¶
也(售上救反)¶
¶
　　服瑣緰㠿與繒連(緰大侯反㠿子移反繒疾陵反)¶
¶
<pb:KR1j0017_WYG_002-15a>¶
　　服瑣細布織為連瑣之文也緰㠿緆布之尤精者也¶
(緆先狄反黄氏曰緰音投布名㠿音貲布名)言此二種雖曰布類其質精¶
好與繒相連次也繒者帛之總名謂以絲織者也¶
¶
　　貰貸賣買販肆便(貰音世式制反又傷夜反貸他代反販方萬反便平聲房連反)¶
貰賒也(賒音奢)貸假與也出曰賣入曰買(一云出去曰賣取入曰買)¶
賤買而貴賣之曰販肆謂坐市行列也(行户郎反)言販賣¶
及買皆因市肆以獲便宜也¶
¶
　　資貨市贏匹幅全(幅方六反)¶
¶
<pb:KR1j0017_WYG_002-15b>¶
　　市亦買也言以資財賄貨市取贏餘之物多積布帛¶
匹幅皆全無虧損也四丈曰匹兩邊具曰幅¶
¶
　　綌紵枲緼裹約纏(綌去逆反一作絺敕之反紵音佇枲絲里反緼紆粉反裹音果纏呈延反)¶
綌謂葛之麤者紵織紵為布及疏之屬也(疏亦作疎)枲麤¶
麻也緼約猶束縛也言貧乏之人無好綿帛但以此¶
物自苞裹纏束為衣被也¶
¶
　　綸組縌綬以髙遷(綸古頑反又音倫組音祖縌音逆宜㦸反綬音受)¶
¶
　　綸糾(一無糾字)青絲綬也組亦綬類也其小者以為冠(說文¶
<pb:KR1j0017_WYG_002-16a>¶
作冕)纓縌者受之系也言其迎逆綬也(黄氏曰縌古佩璲也)綬者¶
受也所以承受環印也亦謂之璲秩命不同則綵質¶
各異故云以髙遷¶
¶
　　量丈尺寸斤兩銓¶
¶
　　銓稱也言量布帛者則計其丈尺及寸稱絲綿者則¶
數其斤兩¶
¶
　　取受付予相因緣(予音與取一作所)¶
¶
　　言以相付及受取領納皆緣丈尺斤兩以定其數故¶
<pb:KR1j0017_WYG_002-16b>¶
得分明無虧失也予相授予也¶
¶
　　右章第九¶
¶
　　稻黍秫稷粟麻秔(秫音述秔一作稉秔古行反叶古郎反詩大東庚叶箱)¶
¶
　　稻者有芒之穀總名也亦呼為稌(庚杜他户二反)黍似穄而¶
黏可以為酒者也(穄音祭)秫似粟而黏亦可為酒稷粟¶
一種但二名耳亦謂之粢(音咨)麻謂大麻及胡麻也秔¶
謂稻之不黏者以别於稬也(稬乃貨反)秔字或作稉¶
¶
　　餅餌麥飯甘豆羮(羮叶音郎盧當反一云力當反見魯頌楚辭叶房漿)¶
¶
<pb:KR1j0017_WYG_002-17a>¶
　　溲麫而蒸熟之則為餅餅之言并也相合并也溲米¶
而蒸之則為餌餌之言而也相黏而也麥飯磨麥合¶
皮而炊之也甘豆羮以洮米泔和小豆而煮之也一¶
曰以小豆為羮不以醯酢其味純甘故云甘豆羮也¶
(洮音桃泔音甘)麥飯豆羮皆野人農夫之食耳¶
¶
　　葵韭蔥䪥蓼蘇薑(䪥戸界反一作薤)¶
¶
　　葵衞足之菜傾葉而蔽日者也韭之言久也一種久¶
生蔥青白雜色之名也䪥一名鴻薈(音㑹)蓼有數種葉¶
<pb:KR1j0017_WYG_002-17b>¶
長銳而薄生於水中者曰水蓼葉圓而厚生於澤中¶
者曰澤蓼一名虞蓼亦謂之薔而許叔重云蓼一名¶
薔虞非也(薔音嗇)蘇一名桂荏薑禦溼菜也辛而不葷¶
故齊者不撤焉(說文作䕬葷虎渾反一云許云反)¶
¶
　　蕪荑鹽豉醯酢醬(醬叶音漿酢七故反一作醯醬漿)¶
¶
　　蕪荑無姑之實也無姑一名橭榆生於山中其莢圓¶
厚剝取樹皮合漬而乾之成其辛味也爾雅曰無姑¶
其實夷故謂之蕪荑也(橭音姑山榆也)鹽生於鹹水者也古¶
<pb:KR1j0017_WYG_002-18a>¶
者夙沙氏初煮海為鹽其後又出河東大鹵臨卭火¶
井焉今則處處有之矣豉者幽豆而為之也醯酢亦¶
一物二名也醬以豆合麫而為之也以肉曰醢以骨¶
曰臡(醢音海臡音泥又若犂反)醬之為言將也食之有醬如軍之¶
須將取其率領進導之也一作漿¶
¶
　　芸蒜薺芥茱萸香(蒜蘇判反薺齊禮反)¶
¶
　　芸即今芸蒿也生熟皆可啗蒜大小蒜也皆辛而葷¶
薺甘菜也其實名蒫(才何反又音嗟)芥亦有大小二種茱萸¶
<pb:KR1j0017_WYG_002-18b>¶
似榝而大食者貴其馨烈故云茱萸香也(榝音殺)¶
¶
　　老菁蘘荷冬日藏(菁音精蘘音穰)¶
¶
　　菁蔓菁也一曰冥菁亦曰蕪菁又曰芴菁(蔓音萬又莫于反蕪¶
音無芴音勿)蘘荷一名蓴苴(蓴普名反苴子閭反)莖葉似薑其根香¶
而肥可以為菹又辟蠱毒言秋種蔓菁至冬則老而¶
成就又收蘘荷並蓄藏之以禦冬也¶
¶
　　棃柿柰桃待露霜(柿音俟柰奴帶反)¶
¶
　　言此四果皆得霜露之氣乃能成熟夏則待露秋則¶
<pb:KR1j0017_WYG_002-19a>¶
待霜故總云待霜露也棃一名山樆(音离秋一作秋冬)¶
¶
　　棗杏瓜棣饊飴餳(餳叶音唐饊思但反飴以之反餳辭盈反又音唐)¶
¶
　　因說衆果遂及口實也棣常棣也其子熟時正赤色¶
可啗俗呼為山櫻桃隴西人謂之棣子(棣音吐計反)饊之¶
言散也熬稻米飯使𤼵散也古謂之張皇亦目其開¶
張而大也以糵消米取汁而煎之渜弱者為飴言其¶
形怡怡然也厚强者為餳餳之為言洋也取其洋洋¶
然也(强其兩反洋音祥)¶
¶
<pb:KR1j0017_WYG_002-19b>¶
　　園菜果蓏助米糧(蓏郎果反)¶
¶
　　木實曰果艸實曰蓏言園圃種菜及殖果蓏貧者食¶
之以免饑饉故云助米糧也¶
¶
　　右章第十¶
¶
　　甘麮&KR0651;美奏諸君(麮丘舉反又丘據反甘一作白)¶
¶
　　甘麮者煑麥為甘粥也麮之言齲也謂齲爛也一曰¶
麮者糗也(音丘栁反)麮糗聲相近實一物也今人通以熬¶
米麥謂之麨(音昌繞反又尺沼反一作□)甘麮者以密和糗故其¶
<pb:KR1j0017_WYG_002-20a>¶
味甘也(齲丘羽反黄氏曰麮麥粥汁)奏進也言此殊絶甘美之食¶
宜進之於君上¶
¶
　　袍襦表裏曲領帬(襦音孺帬音羣)¶
¶
　　長衣曰袍下至足跗(方夫反)短衣曰襦自膝以上一曰¶
短而施要(一遙反)者襦衣外曰表内曰裏著曲領者所¶
以禁中衣之領恐其上擁頸也其狀闊大而曲因以¶
名云(黄氏曰曲領即襜褕)帬即裳也一名帔一曰襬(帔音披襬音碑)¶
¶
　　襜褕袷複褶袴褌(襜昌瞻反一尺占反褕音踰一弋朱反袷古洽反複方復反褶徒頰反音¶
<pb:KR1j0017_WYG_002-20b>¶
牒又音習一作襲襌古渾反)¶
¶
　　襜褕直裾襌衣也(襌多安反)謂之襜褕者取其襜襜而寛¶
裕也衣裳施裏曰袷(黄氏曰袷音夾衣無絮也)褚之以綿曰複(褚丁¶
吕反裝衣)褶謂重(丈龍反)衣之最在上者也其形若袍短身¶
而廣袖一曰左衽(人禁反)之袍也(黄氏曰褶音習袴也)袴謂脛(胡定¶
反)衣也大者謂之倒頓小者謂之䘨&KR2344;(䘨古鳥反又功巧反&KR2344;音¶
了力鳥反)袴之兩股曰襱(徐龍反又丈勇反)合襠謂之褌最親身¶
者也¶
¶
<pb:KR1j0017_WYG_002-21a>¶
　　襌衣蔽膝布母繜(襌音單繜或作尊祖昆反)¶
¶
　　襌衣似深衣而褒大亦以其無裏故呼為襌衣蔽膝¶
者於衣裳上著之以蔽前也一名韍又曰韠亦謂之¶
幨(著竹畧反韍音弗韠音畢幨昌占反)布母繜者薉貉女子以布為脛¶
空用絮補核狀如襜褕薉貉者東北之夷也說者或¶
云母繜布名非也(薉音穢貉音陌黄氏曰江東謂鷦鷯為布母布母繜小衣也猶犢鼻¶
耳)¶
¶
　　鍼縷補縫綻紩緣(鍼一作箴之林反縫符容反紩持栗反音秩綻文莧反一作袒緣悅絹反¶
<pb:KR1j0017_WYG_002-21b>¶
叶音循鮑明遠東武吟怨字叶軒一作循)¶
¶
　　鍼所以縫衣也縷線也修破謂之補縫解謂之綻納¶
(一作細)刺謂之紩(綻一作袒)純邊謂之緣(純之允反)¶
¶
　　履舄鞜裒䋐縀紃(鞜音踏他匝反裒一作襞音壁䋐于月反音越縀乎加反音遐紃音巡)¶
單底謂之履或以絲為之複底而有木者謂之舄鞜¶
生革之履也(黄氏曰鞜革履也)裒謂鞜之深大者也(黄氏本作襞註¶
曰韏衣也革中辨謂之韏爾雅)䋐織綵為之一名車馬飾即今之織¶
成也(黄氏曰䋐紵布)縀履跟(音根)之帖也䋐縀以䋐為縀也(黄氏¶
<pb:KR1j0017_WYG_002-22a>¶
曰當書䪗)紃緣履之圓絛也賈&KR0105;諫曰今人賣僮僕者為¶
之繡衣絲履徧諸緣又曰美者黼繡庶人之妾以緣¶
其履是則古之履飾通用紃之屬也一曰紃者屬五¶
綵而為之若今之刺繡韡矣(黄氏曰紃環綵縧也)¶
¶
　　靸鞮卬角褐韤巾(靸速沓反鞮的齊反卬顔當反韤勿𤼵反从韋俗作韈非是)¶
靸(一作□)謂韋履頭深而兌平底者也今俗呼謂之跣¶
子鞮薄革小履也(黄氏曰靸鞮革履揚雄方言履襌者謂之鞮粗者謂之屨他回反)¶
卬角屐上施也形若今之木履而下有齒焉欲其下¶
<pb:KR1j0017_WYG_002-22b>¶
不蹶(音厥)當卬其角舉足乃行因為名也(黄氏曰方言東北謂之卬¶
角卬履頭也下邳謂&KR0238;履有齒者曰靳角)褐織毛為衣也或曰麤衣也韤¶
足衣也一曰褐謂編枲為韤也巾者一幅之巾所以¶
裹頭也一曰裹足之巾若今人褒足布也¶
¶
　　裳韋不借為牧人(韋一作幃)¶
¶
　　韋柔皮也裳韋以韋為裳也不借者小屨也以麻為¶
之其賤易得人各自有不須假借因為名也言著韋¶
裳及不借者卑賤之服便易於事宜以牧羊也(易並弋豉¶
<pb:KR1j0017_WYG_002-23a>¶
反著竹畧反便頻綿反黄氏曰方言絲作者謂之履麻作者謂之不借)¶
¶
　　完堅耐事踰比倫(耐乃代反)¶
¶
　　耐堪任也比例也倫𩔖也言著此衣履屨者必須完¶
全堅韌堪任事務經厯長久乃得踰於等類不破壞¶
也(韌音刄)¶
¶
　　右章第十一¶
¶
　　屐屩&KR2835;麤羸窶貧(屩居勺反&KR2835;方孔反一作索一作素麤一作藨平表反窶其羽反)¶
屐者以木為之而施兩齒所以踐泥屩即今之鞋也¶
<pb:KR1j0017_WYG_002-23b>¶
&KR2835;圓頭掩上之履也麤者麻枲雜履之名也南楚江¶
淮之間通謂之麤(黄本作藨)羸困弱也窶無禮者(一作之名)也¶
貧無財者也言羸窶貧人無有華飾也¶
¶
　　旃裘&KR2364;&KR1919;蠻夷民(旃一作氈&KR2364;先各反&KR1919;大合反)¶
¶
　　&KR2364;&KR1919;胡履之缺前雍者也(昔氏曰音索鐸胡履也)言蠻夷之人¶
唯以氊為裘而足著&KR2364;&KR1919;也今西羌其服尚然¶
¶
　　去俗歸義來附親¶
¶
　　去其本俗歸義德義附化而親近也¶
¶
<pb:KR1j0017_WYG_002-24a>¶
　　譯導贊拜稱妾臣¶
¶
　　譯傳言也導引也贊見也始來歸義言語未通故須¶
傳譯導引進見而拜依臣妾之禮也一曰贊助也謂¶
譯導者佐助之也¶
¶
　　戎伯總閱什伍鄰(總一作揔伯一作貊莫白反鄰一作陳)¶
¶
　　戎謂編士卒之列也百人為伯則置長(竹丈反)以總綂¶
閱視之也五人為伍二伍為什五家為鄰又依此法¶
各有部署安居服役皆遵制令無乖刺(來葛反)也篇本¶
<pb:KR1j0017_WYG_002-24b>¶
伯字或作貉貉即上薉貉之類者也言戎貉者廣說¶
四夷也¶
¶
　　稟食縣官帶金銀(稟筆錦反讀曰廩一作廩食音飼)¶
¶
　　稟食縣官官給其食也帶金銀者或得封侯或受職¶
任皆佩印也¶
¶
　　鐵鈇鑚錐釡鍑鍪(鈇音膚方符反鑚借官反錐職追反一作鋞鍑音富分副反一音腹鍪音¶
牟莫浮反鍪叶音毛楚辭大招悠叶寥九章流叶昭)¶
¶
　　因說金銀遂陳用器也鐵鈇以鐵為莖刄也一曰以¶
<pb:KR1j0017_WYG_002-25a>¶
鐵為椹也(椹竹林反)錐所以刺入也鑚所以穿通也釡所¶
以炊煑也大者曰釡小者曰鍑北燕朝鮮洌水之間¶
謂之錪(洌音列錪他典反方言音腆黄氏曰鍑釡而大口者)鍪似釡而反脣一¶
曰鍪者小釡類即今所謂鍋(工禾反)也亦曰鏃(音族)&KR1995;(耒戈¶
反黄氏曰鍪釡屬)¶
¶
　　鍜鑄鉛錫鐙錠鐎(鐙丹増反音登錠徒經反鐎了消反音譙廣韻音焦)¶
¶
　　凡金鐵之屬椎(直追反)打而成器者謂之鍜銷冶而成¶
者謂之鑄鉛青金也錫一名鈏(音引)在銀鉛之間即今¶
<pb:KR1j0017_WYG_002-25b>¶
白鑞也(鑞音臘)鐙所以盛(音成)膏夜然燎者也(燎力召反)其形¶
若杅(音于)而中施釭(音工)有柎(方于反)者曰鐙無柎者曰錠¶
柎謂下施足也(黄氏曰豆有足曰錠無足曰鐙)鐎謂鐎斗温器也似¶
銚而無緣(弋絹反黄氏曰鐎刁斗也温器三足而有柄)¶
¶
　　鈐䥦鉤銍斧鑿鉏(銍知栗反一作鉒鈐巨廉反䥦特妥反音墮又徒猥反鉏叶音銚吐彫反¶
見前竺諫朝注一作鋤)¶
¶
　　鈐䥦大犂之鐵(黄氏曰鈐䥦大犂也音墮)鈎即鎌(刀詹反)也形曲如¶
鉤因以名云亦謂之鍥(苦節反說文苦結反鍥也)銍刈黍短鎌也¶
<pb:KR1j0017_WYG_002-26a>¶
(黄氏曰穫禾短鎌一作鉒音注)斧所以伐木也鑿所以穿木也鉏去¶
艸之具也一名兹基(去丘吕反)¶
¶
　　右章第十二¶
¶
¶
¶
¶
¶
<pb:KR1j0017_WYG_002-26b>¶
¶
¶
¶
¶
¶
¶
¶
¶
¶
　　急就篇卷二¶
¶
