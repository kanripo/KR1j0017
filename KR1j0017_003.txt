# -*- mode: mandoku-view; -*-
#+TITLE: 急就篇
#+DATE: 2016-04-12 14:31:01.097400
#+PROPERTY: ID KR1j0017
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 3
<pb:KR1j0017_WYG_003-1a>¶
　　欽定四庫全書¶
¶
　　急就篇卷三　　　　　漢　史　游　撰¶
¶
　　唐　顔師古　註¶
¶
　　銅鍾鼎鋞鋗鉇銚(鋞胡經反一作鈃又作鉶鋗火𤣥反鉇一作匜羊支反銚音遙)¶
銅鍾以銅為鍾鍾酒器也鼎三足兩耳爨器也鋞温¶
器圓而直上也鋞字或作銒銒似鍾而長頸也(鈃胡經反¶
說文賢星反)鋗亦温器也(黄氏曰鋗銅銚也)鉇系而提之(黄氏曰鉇有柄¶
可以注水)銚(黄氏曰銚燒器)¶
¶
<pb:KR1j0017_WYG_003-1b>¶
　　釭鐧鍵鉆冶錮鐈(釭古紅反音工古雙反又音江鐧音諫古鴈反鍵渠偃反鉆其沾敕淹二¶
反一作鎋音轄鐈音喬渠驕反)¶
¶
　　釭車轂中(說文一作口)鐵也鐧軸上鐵也施釭鐧者所以¶
䕶軸使不相摩墾也(墾口狠反黄氏曰鐧車間鐵)鍵以鐵有所竪¶
關若門牡之屬也鉆以鐵有所鑷取也(鑷女輒反)冶銷金¶
鐵之鑪也錮者鑄而補塞之令其堅固也鐈者以鐵¶
有所輔助若橋梁之形也(黄氏曰鐈似鼎長足)¶
¶
　　竹器簦笠簟籧篨(簦音登籧巨於反篨直於反音渠儲篨叶篝韻詩羔裘濡叶侯漢敘傳車¶
<pb:KR1j0017_WYG_003-2a>¶
叶侯)¶
¶
　　竹器總言織竹為器也簦笠皆所以禦雨也大而有¶
把(音覇)手執以行謂之簦小而無把首戴以行謂之笠¶
虞卿躡屩擔(丁甘反)簦即謂此也(黄氏曰簦長柄笠也)織竹為席¶
謂之簟織葦而麤文者籧篨也(黄氏曰籧篨蘆䕠)¶
¶
　　𥫱篅箯筥䉛箅篝(𥫱徒本反篅市緣反又市專反箯音編婢連反筥居吕反䉛於六反箅必¶
至反又博計反篝古侯反)¶
¶
　　𥫱篅皆所以盛米穀也以竹木簟席若泥塗之則為¶
<pb:KR1j0017_WYG_003-2b>¶
𥫱𥫱之言屯也物所屯聚也織艸而為之則曰篅取¶
其圓團團然也(黄氏曰𥫱音鈍篅音遄)竹器之盛飯者大曰箯¶
小曰筥筥一名䈰受五升一曰箯者織竹之輿也(䈰一¶
作筲山交反輿弋庶反黄氏曰箯音鞭竹輿)䉛炊之漉米箕也或謂之縮¶
或謂之□或謂之□(音還方言音旋漉音鹿□音叟黄氏曰䉛可以漉米)箅蔽¶
甑底者也其字從畀(畀音必寐反黄氏曰箅音卑取魚器又音閉甑箅)篝一¶
名笿盛杯器也亦以為薰籠楚人謂之牆居(笿音落薰許云¶
反黄氏曰篝熏籠也)¶
¶
<pb:KR1j0017_WYG_003-3a>¶
　　簁箄箕帚筐篋簍(簁山竒所綺二反箅并弭反音俾筐音匡簍洛侯反音婁)¶
¶
　　簁所以籮去麤細者也今謂之篩大者曰簁小者曰¶
箄其字從卑(卑下之卑必彌反黄氏曰簁竹籮)箕可以簸揚及去糞¶
帚所以埽刷古者杜康作箕帚(簸波我反又甫佐反去並丘吕反)筐¶
亦筥屬也筥圓而筐方篋長笥也言其狹長篋篋然¶
也(笥先寺反)簍者疏目之籠亦言其孔樓樓然也(黄氏曰簍竹籠)¶
¶
　　橢杅槃案桮閜盌(橢秃頗反一作楕杅一作盂槃一作盤桮一作杯閜呼雅反盌烏管反一¶
作椀)¶
¶
<pb:KR1j0017_WYG_003-3b>¶
　　橢小桶也所以盛鹽豉(盛音成桶徒孔反黄氏曰橢器之狹長者)杅盛飯¶
之器也一曰齊人謂盤為杅無足曰盤有足曰案所¶
以陳舉食也杯飲器也一名㔶(音感又音貢)閜大杯也(黄氏¶
曰閜大桮也則方言)盌似盂而深長盌字或作椀其音則同¶
¶
　　蠡升參升半巵觛(蠡方言音麗升一作斗一作計參俗作叄巵音支觛音但徒旦反)¶
蠡升瓢蠡之受一升者因以為名猶今人言勺升耳¶
(黄氏曰蠡方言瓠勺也)參升亦以其受多少為名也半者受¶
五升之半謂二升五合(工杳反)也此二者皆罃壺之類也¶
<pb:KR1j0017_WYG_003-4a>¶
巵飲酒圓器也觛謂觶之小者行禮飲酒角也(觶之豉反¶
黄氏曰觛小觶)¶
¶
　　槫榼椑榹匕箸籫(槫音鄟市兖反一作椯榼丘荅反椑音鼙頻奚反榹息移反箸陟慮反籫¶
音纂)¶
¶
　　椯小巵也上有蓋(黄氏曰椯音遄木名恐非此□小巵也音剸思是反)榼盛酒¶
之器其形榼榼然也椑圓榼也一曰厚榼也(黄氏曰椑圓榼¶
漢書美酒一椑也)榹匕匙也(上支反)亦謂之柶(音四)箸一名梜(工篋¶
反字從木)所以梜食也(黄氏曰箸即筯字)籫盛匕箸之籠也¶
¶
<pb:KR1j0017_WYG_003-4b>¶
　　甀缶盆盎甕罃壺(甀直睡反盎烏浪反罃烏莖反盆盎一作瓫㼜)¶
¶
　　甀小口罌也(黄氏曰甀罌也)缶盆盎一𩔖耳缶即盎也大腹¶
而斂口盆則斂底而寛上缶字或作瓿瓿甊小罌也(瓿音剖甊¶
洛口反)甕謂盛酒漿米粟之甕也罃長頸缾也(缾歩丁反黄氏¶
曰罃備火長頸缾也)壺圓器也腹大而有頸¶
¶
　　右章第十三¶
¶
　　甑瓽甂甌瓨甖盧(盧一作&KR2760;瓽丁浪反甂音邊瓨胡雙反又侯降反)¶
¶
　　甑一名甗亦謂之鬵又呼為鉹(甗魚偃反又音言鬵村林反又音潛鉹音¶
<pb:KR1j0017_WYG_003-5a>¶
侈)瓽大盆(一作甕)也(黄氏曰瓽大甕又井甃)甂甌瓦杅也其形大¶
口而庳一曰甌小盆也(庳音婢黄氏曰甂小盆)瓨短頭長身之¶
罃也(黄氏曰瓨長頸甖)甖甀之大腹者也盧小甕今之作盧¶
酒者取名於此(黄氏曰&KR2760;音盧酒器)¶
¶
　　纍繘繩索絞紡纑(纍力追反一作絫繘音橘一作縃纑音盧)¶
¶
　　纍大索也(黄氏曰索也)繘汲索也一名綆(汲音急綆音梗繘黄氏本作縃¶
注曰音梢帆維也又音宵廣韻作綃)繩謂紨兩股以上總而合之者也¶
索總謂切撚(乃典反)之令緊(工忍反)者也一曰麻絲曰繩¶
<pb:KR1j0017_WYG_003-5b>¶
艸謂之索絞即糾也紡謂紡切麻絲之屬為纑縷也¶
已紡而成謂之紗(篇本紗字或作纑黄氏曰纑布縷也)¶
¶
　　簡札檢署槧牘家(札側滑反檢其閃反槧自琰反又七豓反)¶
¶
　　竹簡以為書牒也札者木牒亦所以書之也檢之言¶
禁也削木施於物上所以禁閉之使不得輒開露也¶
署謂題書其檢上也槧版之長三尺者也亦可以書¶
謂之槧者言其脩長漸漸然也牘木簡也既可以書又¶
執之以進見於尊者形若今之木笏但不挫(子臥反)其¶
<pb:KR1j0017_WYG_003-6a>¶
角耳家伏几也今謂之夾膝¶
¶
　　板柞所産谷口斜(柞一作笮在各反斜戈奢反)¶
¶
　　板謂木瓦也柞屋棧也亦謂之簀谷口在北即今之¶
雲陽治谷是也斜口在南山今斜谷是也言二處皆¶
足林木板柞從之而出生也一曰谷口不出板笮而¶
言谷口斜者止謂斜谷之口也陽陵朱安世曰斜谷¶
之木不足為我械¶
¶
　　水蟲科斗䵷蝦蟇(䵷烏瓜反蝦音遐蟇音麻)¶
¶
<pb:KR1j0017_WYG_003-6b>¶
　　水蟲總言在水之蟲也科斗一名活(胡濶反)東亦曰活¶
師即蝦蟇所生子也未成蝦蟇之時身及頭並圓而¶
尾長漸乃變耳䵷一名螻蟈(俱獲反)色青小形而長股¶
蝦蟇一名蟼(音警又音荆)大腹而短脚(黄氏曰䵷即蛙字)¶
¶
　　鯉鮒蟹鱓鮐鮑鰕(鮒音附鱓音善一作鱣鮐音台又音箈鮑一作䱒於業反鰕音遐一作蝦)¶
鯉即今之鯉魚也鮒今之鰿魚也亦呼為鯽(鰿音積鯽音即)¶
蟹八足二螯旁行(螯音敖)鱓似蛇鮐海魚也鮑亦海魚¶
加之以鹽而不乾者也鰕謂今之海蝦堪為酢脯及¶
<pb:KR1j0017_WYG_003-7a>¶
所呼鰕米者又所在水中小鰕可生㗖若煼而食之¶
皆是也鰕之大者為鰝(煼初狡反鰝音鎬)¶
¶
　　妻婦聘嫁齎媵僮(聘一作娉媵以證反一作賸)¶
¶
　　妻者齊夫之名婦者服事舅姑之稱聘謂因媒而問¶
也嫁謂自家而往適人也齎者將持而遣之也媵送¶
女也僮謂僕使之未冠笄者也言婦人初嫁其父母¶
以僕妾財物將送之也(篇本媵字或作賸音義並同)¶
¶
　　奴婢私隸枕牀杠(杠音江叶音工隸即計反枕章衽反)¶
¶
<pb:KR1j0017_WYG_003-7b>¶
　　奴婢男女賤者之稱也隸附著之義也私隸者言屬¶
著私家非給公役者枕所以支頭也牀所以坐臥也¶
杠者牀之横木也亦謂之兆¶
¶
　　蒲蒻藺席帳帷幢(幢叶音童東京賦樹羽幢幢音童蒻如約反藺里刄反)¶
¶
　　蒻謂蒲之柔弱者也藺艸名也亦莞(音完又音官)之類也¶
蒲蒻可以為薦藺艸可以為席自上而下覆謂之帳¶
帳者張也在旁蔽繞謂之帷帷者圍也形如車蓋者¶
謂之幢言其童童然也¶
¶
<pb:KR1j0017_WYG_003-8a>¶
　　右章第十四¶
¶
　　承塵户㡘絛繢總(㡘音廉一作簾繢户對反總作孔反叶予公反詩素絲五總一作縱說文¶
作縱足容反)¶
¶
　　承塵施於牀上以承塵土因為名也户㡘户上之幔¶
也(幔莫半反)字或作簾(黄氏曰㡙㡘帷)絛一名偏諸織絲縷為之¶
所以懸係承塵户㡘因為飾也繢亦絛組之屬也似¶
纂而色赤總以絲縷為之所以束髮也一曰絨屬也¶
所以緣飾衣裳也字或作縱音義皆同¶
¶
<pb:KR1j0017_WYG_003-8b>¶
　　鏡籢疏比各異工(籢音廉疏所葅反比頻寐反)¶
¶
　　鏡籢盛鏡之器若今鏡匣也(黄氏曰籢即奩也)櫛之大而麤¶
所以理鬢者謂之疏言其齒稀疎也小而細所以去¶
蟣蝨者謂之比言其齒密比也皆因其體而立名也¶
(櫛側乙反蟣居豈反蝨音瑟黄氏曰比音婢今作枇細櫛也)各異工者言施用不¶
同廢一不可也¶
¶
　　芬薰脂粉膏澤筩(筩大東反)¶
¶
　　芬者蕰糅其質以為香也薰者燒取其烟以為香也¶
<pb:KR1j0017_WYG_003-9a>¶
一曰芬薰總舉香艸之大稱也脂謂面脂及脣脂皆¶
以柔滑膩理也粉謂鉛粉及米粉皆以傅面取光潔¶
也粉之言分也研使分散也膏澤者雜聚取衆芳以¶
膏煎之乃用塗髮使潤澤也筩者本用竹筩其後轉¶
用金玉雜物寫竹狀而為之皆所以盛膏澤者也¶
¶
　　沐浴揃搣寡合同(揃音翦搣音烕)¶
¶
　　濯髮曰沐澡身曰浴(濯直角反澡子老反)揃搣謂鬄拔眉髮也¶
蓋去其不齊整者(揃即淺反搣亡&KR0844;反鬄吐計反去丘吕反黄氏曰揃搣洎須髮也)寡¶
<pb:KR1j0017_WYG_003-9b>¶
少也寡合同者言其妍瀞(才性反)少對偶也¶
¶
　　襐飾刻畫無等雙(襐音象畫胡卦反雙叶所終反詩南山雙叶庸從)¶
¶
　　襐飾盛服飾也(黄氏曰襐未笄冠之首飾)刻畫裁製竒巧也無等¶
雙亦名殊絶異於衆也(裁在代反)¶
¶
　　係臂琅玕虎魄龍¶
¶
　　琅玕火齊珠也一曰石之似珠者也(齊材詣反)言以虎魄¶
為龍并取琅玕係著臂肘取其媚好且珍貴也篇本¶
龍字或作□字蓋謂以玉為龍者也¶
¶
<pb:KR1j0017_WYG_003-10a>¶
　　璧碧珠璣玫瑰罋(玫音枚瑰音回罋廣韻於容反音容一作甕)¶
¶
　　璧玉璧也肉倍好謂之璧肉謂外邊之質好謂孔子¶
言質大而孔小居一倍也(好音耗)碧縹玉也圓者曰珠¶
不圓者曰璣皆蚌(平項反)之隂精也玫瑰美玉名也以¶
美玉為罋罋汲缾也言既帶珠璧又服玫瑰之罋備¶
衆寶也今俗人以雜寶為□之屬帶於嬰兒頸下此¶
古之舊事歟春秋左氏傳所云鞶鑑及瑤罋皆其類¶
也(鞶音盤瑤音遙)或曰珠之尤精者曰玫瑰¶
¶
<pb:KR1j0017_WYG_003-10b>¶
　　玉玦環佩靡從容(玦古宂反一作瑉或巾反從七容反)¶
¶
　　肉好若一謂之環言孔及質廣狹豐殺(所例反)正(闕)齊¶
也半環謂之玦衡璜(音黄)琚(音居)瑀(音禹)畢(闕)之佩靡者順¶
美之稱也從容言行止有節度者也¶
¶
　　射鬾辟邪除羣凶(射食亦反鬾音竒巨宜反辟音壁)¶
¶
　　射鬾辟邪皆神獸名也鬾小兒鬼也射鬾言能射去¶
鬾鬼辟邪言能辟禦妖邪也謂以寶玉之類(闕)二獸¶
之狀以佩帶之用除去凶災而保衞其身也一曰射¶
<pb:KR1j0017_WYG_003-11a>¶
鬾謂天剛卯也以金玉及桃木刻而為之一名㱾改¶
其上有銘而旁穿孔系以綵絲用係臂焉亦所以逐¶
精魅也(㱾音該改弋亥反此改字從巳巳戈止反改更之改字從己己居擬反魅音媚)¶
¶
　　右章第十五¶
¶
　　竽瑟空侯琴筑箏(竽音于筑音竹箏一作錚)¶
¶
　　竽笙類也列管瓠中施簧管端宫管在中央三十六¶
簧瑟庖犧氏所作也長七尺二寸二十七弦今則二¶
十四大瑟謂之灑(山爾反)長八尺一寸廣尺八寸者也¶
<pb:KR1j0017_WYG_003-11b>¶
空侯馬上所彈也一名坎侯琴神農所作也長三尺¶
六寸六分五弦曰宫商角徴羽周文王増二弦曰少¶
(式邵反)宫少商大琴謂之離二十七弦者也筑形如小¶
瑟而細頸以竹擊之箏亦瑟類也本十二弦今則十¶
三¶
¶
　　鐘磬鞀簫鼙鼓鳴(鞀徒刀反鼙一作鞞部迷反佩觿云鼓从&KR2093;从支从皮皆非)¶
鐘則以金磬則以石皆所用合樂也古者倕作鐘母¶
句作磬大鐘謂之庸中者謂之剽小者謂之棧大磬¶
<pb:KR1j0017_WYG_003-12a>¶
謂之毊鞀貫把鼓也搖而鳴之大者謂之麻小者謂¶
之料(把音霸料洛堯反)簫一名籟編管而列之參差象鳯翼¶
也大者二十四管長一尺四寸謂之言(廣韻作䇾)小者十¶
六管長尺二寸謂之筊(胡交反)鼙騎鼓也其形似鞀而¶
庳薄(騎其寄反庳音婢黄氏曰鞞即鼙字騎上鼓)鼓之言郭也張郭皮革¶
而為之也大者謂之鼖(扶云反)小者謂之應¶
¶
　　五音總㑹歌謳聲(總一作集謳烏侯反一作德)¶
¶
　　五音宫商角徵羽也聲成文謂之音㑹謂金石絲竹¶
<pb:KR1j0017_WYG_003-12b>¶
匏土革木總合之也長言謂之歌齊歌謂之謳¶
¶
　　倡優俳咲觀倚庭(倚一作伎咲一作笑俳音排)¶
¶
　　倡樂人也優戲人也俳謂優之褻狎者也咲謂動作¶
云為皆可咲也倚立也觀倚庭者言人來觀倡優皆¶
倚立於庭中也倚字或作伎謂觀俳倡之伎於庭中¶
也(褻先列反伎渠綺反)¶
¶
　　侍酒行觴宿昔酲¶
¶
　　侍酒謂侍坐(才臥反)而飲酒也行觴傳觴也一曰侍酒¶
<pb:KR1j0017_WYG_003-13a>¶
佐酒也行觴使佐酒者行觴也昔夜也病酒曰酲(直貞¶
反)謂經宿飲酒故致酲也¶
¶
　　廚宰切割給使令(力呈反)¶
¶
　　廚庖屋也宰主烹飪者臠䐑曰切胖解曰割給供也¶
主供此使役也(臠力轉反䐑直輒反說文薄切肉也胖普半反)¶
¶
　　薪炭萑葦炊孰生(萑戸官反一作雚孰一作熟)¶
¶
　　取木而然之曰薪木之已燒者曰炭薍為萑謂荻也¶
(薍五患反荻音敵)其新生者曰菼(他覽反)葭為葦謂蘆也(葭音加蘆¶
<pb:KR1j0017_WYG_003-13b>¶
音盧)二者亦薪之類可然燎也炊孰生者謂烝煑生物¶
使之爛孰也¶
¶
　　膹膾炙胾各有形(膹房吻反膾古外反炙之夜反胾俱吏反)¶
¶
　　膹麤切生肉也膾細切生肉也亦或以魚(黄氏曰膹音憤切孰¶
肉也)炙謂炙之於火上也(炙音之弋反其字從夕火炙胾之炙之夜反其字从肉)¶
胾大臠也各有形言别異不同也¶
¶
　　酸醎酢淡辨濁清(酢音醋黄本倉故反)¶
¶
　　言飲食衆品滋味各别清濁異宜也大酸謂之酢平¶
<pb:KR1j0017_WYG_003-14a>¶
(一作味)薄謂之淡¶
¶
　　右章第十六¶
¶
　　肌䐞脯腊魚臭腥(䐞音弱)¶
¶
　　肌肉也肉表皮裏曰䐞(而灼反說文云肉表革裏黄氏曰䐞脃腝也)膊而¶
乾者謂之脯合骨全乾(一作節)謂之腊(膞普各反)腥者魚之¶
臭¶
¶
　　酤酒釀醪稽極程(酤音沽醪音勞極一作檠今按稽極當作䅩榘音止矩)¶
¶
　　買酒曰酤醖之曰釀汁滓酒曰醪(醖於問反)稽分也極盡¶
<pb:KR1j0017_WYG_003-14b>¶
也言所飲之酒或酤或釀皆欲作經分然後成熟極¶
盡功程乃為善也古者儀狄作酒醪禹嘗而美遂疏¶
儀狄杜康又作秫酒¶
¶
　　棊局博戲相易輕(易以豉反)¶
¶
　　棊局謂彈棊圍棊之局也博亦局戲也十二棊六箸¶
(丈慮反)古者烏曹作博凡人相與為棊博之戲者因有¶
爭心則言辭輕侮失於敬讓故云相易輕也¶
¶
　　冠幘簪簧結髮紐(幘音責簧一作　　闕)¶
¶
<pb:KR1j0017_WYG_003-15a>¶
　　冠者冕之總名備首飾也幘者韜髮之巾所以整嫧¶
髮也常在冠下或但單著之冠幘非一稱也(韜士髙反嫧初¶
責反)簪一名笄簧即步搖也(笄工奚反搖式招反)結髮謂作結也¶
紐謂結之䰎也凡結之可解者曰紐(䰎丘位反)¶
¶
　　頭頟頞䪼眉目耳(頞音遏䪼之劣反一作准眉一作麋耳齒叶紐韻詩旄丘以叶久伐木簋¶
叶舅甫田耔叶畝有駜子叶有離騷芷叶畮古韻通漢敘傳始叶有)¶
¶
　　頭者首之總名也頟顙也頞鼻莖也䪼兩頰之權也¶
眉在目上之毛也目眼也耳主聽者也¶
¶
<pb:KR1j0017_WYG_003-15b>¶
　　鼻口脣舌齗牙齒(齗魚斤反音垠齒叶音口)¶
¶
　　鼻所以引氣也口所以言食也脣口端也舌主知味¶
又所以言也齗齒根肉也牡齒曰牙齒者總謂口中¶
之骨主齰齧者也(齰仕客反齧五結反)¶
¶
　　頰頤頸項肩臂肘(頸居郢反肘知有反)¶
¶
　　面兩旁曰頰下頷曰頤頸頭莖也項謂頸後頭下也¶
肩髆(音博)也臂手上也肘臂曲節也¶
¶
　　捲捥節爪拇指手(捲一作拳巨員反捥一作腕烏貫反爪一作搔拇我后反)¶
¶
<pb:KR1j0017_WYG_003-16a>¶
　　捲謂掌握也腕手臂之節也節衆指之節也爪指甲¶
也拇大指也一名將指指總謂衆指也(將子亮反又讀如本字)¶
及掌謂之手¶
¶
　　胂腴胸脇喉咽髃(胂音身以人反胸一作匈脇一作腕音宛咽音烟髃音偶)¶
¶
　　胂夾脊肉也腴腹下肥也胸膺上也脇肋(音勒)旁也喉¶
即喉嚨咽所以呑咽(一見反)物也髃肩前也¶
¶
　　腸胃腹肝肺心主¶
¶
　　腸大小腸也胃穀府也腹者肚(音杜)之總名謂之腹者¶
<pb:KR1j0017_WYG_003-16b>¶
取厚為義也肝木藏也肺金藏也心火藏也主者言¶
心最在中央為諸藏之所主(藏徂浪反)¶
¶
　　脾腎五藏膍齊乳(膍音鼙又音毗一作肥腎時忍反齊一作臍)¶
¶
　　脾土藏也腎水藏也五藏總謂肝肺心脾腎也膍齊¶
即毗齊也(毗步迷反)乳(闕)¶
¶
　　尻髖脊膂腰背吕(尻苦髙反髖音寛吕一作□)¶
¶
　　尻脽也(脽音誰)髖髀上也(髀音陛又必尔反黄氏曰髖兩股間)膂夾脊内¶
肉也吕脊骨也¶
¶
<pb:KR1j0017_WYG_003-17a>¶
　　股腳膝臏脛為柱(臏音牝一作髕脛户定反腳一作脚)¶
¶
　　股髀肉也腳足也膝脛頭節也髕膝蓋也脛胻骨也¶
(胻音衡下更反黄氏曰臏膝蓋骨膝一作䣛)為柱者言在髖髀之下總載¶
衆支屋之有柱也¶
¶
　　轉踝跟踵相近聚(□一作踹並時兖反踝户把反跟音根近其靳反)¶
¶
　　□腓(音肥)膓(音萇)也字或作腨其音亦同踝足之内外踝¶
也足後曰跟亦謂之踵跟猶根也下著於地如木根¶
也踵者鍾也上體任之力所鍾聚也相近聚者□踝¶
<pb:KR1j0017_WYG_003-17b>¶
及根踵不離逖也¶
¶
　　矛鋋鑲盾刃刀鉤(鋋時連反鑲音襄又音攘盾豎尹反一作楀音矩)¶
¶
　　矛酋(在由反)矛也長二丈鋋鐵把小矛也江淮呉越或¶
謂之鍦(把音霸鍦式支反音施)鑲者亦刀劒之類其刃却偃而¶
外利所以推攘(人羊反)而害人也盾一名瞂亦謂之干¶
即今旁排也(瞂音伐黄氏曰盾作楀)刃總言諸兵刃也刀大小¶
衆刀也鉤亦鑲屬也形曲如鉤而内利所以拘牽而¶
害人也(黄氏曰鉤兵器)¶
¶
<pb:KR1j0017_WYG_003-18a>¶
　　鈒㦸鈹鎔劒鐔鍭(鈒色入反㦸一作鎩鈹音披鐔一音滛又音尋又徒南反鍭音侯)¶
鈒短矛也㦸枝刃之矛也楚謂之孑(古薛反黄氏曰鈒音澀㦸)鈹¶
大刀也刃端可以披決因取名云(黄氏曰鈹劒如刀裝者)鎔謂¶
刀之鎪(所畱反)刃為道者也亦取其創含容之義(創初良反)¶
鐔劒刃之本入把(音霸)者也鍭劒口也¶
¶
　　弓弩箭矢鎧兜鉾(弩奴古反鎧苦代反兜了侯反鉾一作鍪音矛)¶
¶
　　以角曰弓以木曰弧一曰有緣謂之弓無緣謂之弭¶
古者揮作弓(弭莫亦反緣弋絹反揮許韋反)弓之施臂而機發者曰¶
<pb:KR1j0017_WYG_003-18b>¶
弩以竹曰箭以木曰矢古者夷牟作矢鎧甲也亦謂¶
之介兜鉾首甲也古謂之胄(箭直又反)¶
¶
　　鐵錘檛杖梲柲杸(鐵一作鉄錘音椎一作棰檛陟瓜反梲他活反音脫柲音必杸一作殳市¶
朱反　杸叶音投詩下武孚叶求陸士衡詩趨叶謳古韻通)¶
¶
　　鐵錘以鐵為錘若今之稱(尺證反)錘亦可以擊人故從¶
兵器之例張良所用擊秦副車即此物也麤者曰檛¶
細者曰杖梲小棓也(步項反)今俗呼為袖梲言可藏於¶
懷袖之中也(黄氏曰梲大棒)柲櫕也(櫕在官反)謂積竹之杖也一¶
<pb:KR1j0017_WYG_003-19a>¶
曰柲者總言矛㦸之把也(音霸黄氏曰柲音筆矛柄)杸亦杖名也¶
古者以積竹八觚為殳長一丈二尺建於兵車旅賁¶
(音奔)以先驅而軍士所執殳者名之杸司馬法曰執羽¶
從杸是也杸與殳音同一曰杸殳古今字也(黄氏曰杸即殳¶
也)¶
¶
　　右章第十八¶
¶
　　輜軺轅軸輿輪&KR3131;(輜音支一作闕軺音遙&KR3131;音康一作輬音涼)¶
¶
　　輜衣車四面皆蔽也軺輕車也轅輈也(輈張畱反)軸所以¶
<pb:KR1j0017_WYG_003-19b>¶
穿轂而轉也著輪曰車無輪曰輿輪總謂輻轂夷輞也¶
&KR3131;謂輿中空處所用載物也&KR3131;之言空也爾雅曰漮¶
空也(漮苦岡反)¶
¶
　　輻轂輨轄輮䡻䡦(輻音福轂音谷輨音管轄音牽一作錧鎋輮音蹂如紂反又音柔一作□¶
䡻莫賓反䡦音桑䡻一作軝祈支反)¶
¶
　　輻者輪之轑也轂謂輻所輳也(轑音潦輳千豆反)輨轂端之¶
鐵也轄竪貫軸頭制轂之鐵也(黄氏曰輨車轂端鐵轄車軸頭鐵)輮¶
車輞也關西謂之輮言其柔曲也或謂之䡻言其緜¶
<pb:KR1j0017_WYG_003-20a>¶
連也䡻字或作䡑其音同(黄氏本作軧)䡦者轂中之空受¶
軸處也¶
¶
　　軹軾軫軨轙軜衡(軹音只軫之忍反軨音零轙音儀又音蟻軜音納　衡叶戸郎反見詩采¶
芑閟宫楚辭)¶
¶
　　軹軸兩頭也一曰輪之小穿也軾車前横木也軫車¶
後横木也軨兩轄之系也故路車之轄施小旛(孚袁反)¶
者謂之飛軨(一曰軨)車轂間横竹也轙車衡上貫轡環¶
也(黄氏曰車衡載轡者)軜驂馬内轡繫軾前者也衡者横也横¶
<pb:KR1j0017_WYG_003-20b>¶
木在馬頸上者¶
¶
　　蓋轑俾倪枙縛棠(轑音老俾匹詣反倪音詣枙音厄一作扼縛如字)¶
¶
　　蓋車上蓋也轑蓋弓之施𤓰者也謂之轑者言若屋¶
之椽轑也俾倪持蓋之杠在軾中央環為之所以止¶
蓋弓之前卻也(杠音江)扼在衡上所以扼持牛馬之頸¶
也縛在車下主縛軸令與相連即今所謂鉤心也棠¶
□也在車兩旁以蹂距幰使不得以﨑也(□丈庚反又丑庚反¶
幰丘偃反﨑丘宜反)¶
¶
<pb:KR1j0017_WYG_003-21a>¶
　　轡勒鞅韅靽羈韁(韅許見反靽音半韁音姜一作繮)¶
¶
　　在首曰轡亦謂之勒在頸曰鞅在腋曰韅在足曰靽¶
(腋音弋)羈絡頭也謂勒之無銜者也韁馬紖也凡此皆¶
所以制御馬者也¶
¶
　　鞇□靯&KR2780;鞍鑣鐊(鞇音因一作茵□音伏靯音杜&KR2780;音薄鑣彼驕反鐊一作錫音羊)¶
鞇車中所坐蓐也(黄氏曰鞇車席)□韋囊在車中人所憑伏¶
也今謂之隱囊(隱於靳反黄氏曰□車貝)靯&KR2780;車中重薦也(重丈龍反黄氏¶
曰鞴□也)鞍所以被馬取其安也鑣即馬轡之銜也亦謂¶
<pb:KR1j0017_WYG_003-21b>¶
之钀鑣之言苞也所以包斂馬口者也或曰鑣者銜¶
兩傍之鐵今之排沫(音末)是也(钀魚列反)鐊馬面上飾也以¶
金銅為之俗謂之當顱(黄氏曰錫馬額)¶
¶
　　靳靷䩸䩞色焜煌(靳居釁反靷余忍反又居覲反䩸音茸又而用反一作茸䩞也協反焜胡¶
本反)¶
¶
　　靳驂馬之帶也靷謂當胸者也(黄氏本靷作□)䩸䩞以毛毳¶
飾鞌也(黄氏曰茸鞍飾紫茸題頭)色焜煌者言其光采盛也¶
¶
　　革□髤漆油黑蒼(□音色髤音休)¶
¶
<pb:KR1j0017_WYG_003-22a>¶
　　革□車藉之交革也一曰重革之幭所以覆車笭也¶
笭車前曲欄也(藉材夜反重丈龍反幭莫厯反笭音零黄氏曰□車馬絡帶)髤漆¶
者以漆漆之油者以油油之皆所以為光色而御塵¶
泥其色或黑或蒼故云黑蒼也(黄氏曰髤漆赤多黑少)¶
¶
　　室宅廬舍樓殿堂¶
¶
　　室止謂一室耳宅總言院宇之中也(院于眷反)廬别室也¶
一曰田野之室也舍謂人於其中舍息也樓謂重屋¶
離樓然也殿謂室之崇麗有殿鄂者也(鄂五各反)凡正室¶
<pb:KR1j0017_WYG_003-22b>¶
之有基者則謂之堂¶
¶
　　右章第十九¶
¶
　　門户井竈廡囷京(廡音舞囷丘倫反京叶居良反見詩定之方中下泉正月甫田大明公劉)¶
大曰門小曰户井所以汲也竈所以炊也廡周屋也¶
廡謂幠覆之也(幠音舞字从巾)囷圜倉也京方倉也一曰京¶
之言矜也寶貴之物可矜惜者藏於其中也¶
¶
　　榱椽欂櫨瓦屋梁(榱音衰楚危反椽音傳一作櫋音綿欂音博櫨音盧)¶
¶
　　榱即椽也亦名為桷(音角)欂櫨柱上之枅也自陜以西¶
<pb:KR1j0017_WYG_003-23a>¶
呼之為㭼(枅工奚反㭼音㳫)瓦屋以瓦覆屋也梁屋上梁也¶
一名杗廇(杗音亡又音盲廇力又反)¶
¶
　　泥塗堊塈壁垣牆(堊音惡塈許既反壁必亦反垣音元)¶
¶
　　泥塗作泥以塗飾之及塞隟穴也堊白土也塈仰塗¶
也壁辟也辟禦風雨也垣援也人所依阻以為援衞¶
也牆鄣也所以自障蔽也(援于万反又于倦反鄣音章)¶
¶
　　榦楨板栽度圜方(楨音貞栽才代反又音再度待洛反)¶
¶
　　榦楨築牆之植木謂竪立者也(植直吏反)板牆板也栽築¶
<pb:KR1j0017_WYG_003-23b>¶
牆也度圜方者量計所宜先立基址然後築也詩曰¶
縮版以載¶
¶
　　墼壘廥廄庫東箱(墼音激壘力軌反一作絫廥音膾古外反廄音救)¶
¶
　　墼者抑泥土為之令其堅激也墼壘累墼而為障蔽¶
也(障之亮反)一曰壘軍壁也廥芻槀所居也廄生馬所聚¶
也庫兵車所藏也東箱東序之屋也¶
¶
　　屏廁清溷糞土壤(屏必郡反廁初吏反清一作圊溷胡困反壤叶音攘)¶
¶
　　屏僻宴之名也(僻匹亦反)廁之言側也亦謂僻側也清言¶
<pb:KR1j0017_WYG_003-24a>¶
其處特異餘所常當加潔清也溷者目其穢濁也屏¶
廁清溷其實一耳柔土曰壤言屏廁之地以糞穢則¶
其土為壤也¶
¶
　　碓磑扇隤舂簸揚(碓音對得悔反磑五對反隤音頽一作匱舂傷容反簸波我反揚一作颺)¶
碓所以舂也磑所以䃺(莫賀反又音摩)也亦謂之䃀(千對反見方言)¶
古者雍(說文作雝)父作舂魯班作磑扇扇車也隤扇車之¶
道也隤字或作□□之言墜也言既扇之且令墜下¶
也舂則簸之揚之所以除穅秕也揚字或作颺音義¶
<pb:KR1j0017_WYG_003-24b>¶
同(秕音比)¶
¶
　　頃町界畝畦埓封(町徒頃反埓音劣封叶鋤韻古韻通一作窳音庾叶音臾)¶
¶
　　田百畝為頃平地為町一曰町治田處也周制百步¶
為畝自漢以來二百四十步為畝田邊謂之界田區¶
謂之畦今之種稻及菜為畦者取名於此一說五十¶
畝曰畦埓者田間堳道也一說謂庳垣也今之圃或¶
為短牆蓋埓之謂也封謂聚土以為田之分界也(堳音¶
眉庳音婢)¶
¶
<pb:KR1j0017_WYG_003-25a>¶
　　疆畔畷伯耒犂鋤(畔薄半反畷丁劣反又丁衞反伯一作佰一作陌耒力對反犂力兮反鋤¶
一作鉏)¶
¶
　　疆比田之界也(比頻寐反)畔分半田之際也畷兩伯間竪¶
道也(黄氏曰畷井田間道)耒手耕曲木也古者倕作耒今之曲¶
把䒩鍬其遺象也(把音霸䒩下𤓰反鍬千消反)犂亦耕具也犂之¶
言利則發土而絶艸根也鋤之言助也助苗去穢也¶
¶
　　右章第二十¶
¶
　　種樹收斂賦稅租(斂良冉反)¶
¶
<pb:KR1j0017_WYG_003-25b>¶
　　種藝也樹植也春夏種植秋冬收斂農之常業也斂¶
財曰賦斂穀曰稅田稅曰租皆所以供公家之用也¶
¶
　　捃穫秉把挿捌杷(捃居運反一作攈穫胡郭反把博下反挿楚洽反一作臿捌博拔反一作¶
㧞杷蒲巴反叶音懼詩瑕叶胡牙叶居楚辭遠遊霞叶除離騷家叶狐史記龜䇿傳瑕叶徐張儀傳苴音巴古¶
韻通)¶
¶
　　拾遺曰捃刈取曰穫捃字或作攟音義皆同一束曰¶
秉一把曰把挿者擔也兩頭鑯銳所以挿刺禾束而¶
擔之也無齒為捌有齒為杷皆所以推引聚禾穀也¶
<pb:KR1j0017_WYG_003-26a>¶
或曰挿者鑿也此說失之鍫自有臿名今此方說收¶
斂之具無涉金鐵非鍫臿之臿也(挿者擔也之擔丁濫反鑯子廉反擔¶
丁甘反黄氏曰臿舂去皮也)¶
¶
　　桐梓樅㮤榆椿樗(樅音蹤又七恭反㮤一作松椿丑倫反一作櫄樗一作㯉音攄)¶
桐即今之白桐木也一名榮梓楸類也一名椅(於竒反)¶
樅葉似柏者也松有黄赤白三種榆白枌也(枌扶云反)椿¶
字或作櫄其音同樗似椿而木虛惡唯堪薪燎¶
¶
　　槐檀荆棘葉枝扶(葉一作桑槐音回)¶
¶
<pb:KR1j0017_WYG_003-26b>¶
　　槐似櫰而葉小又黄色(櫰音懷)檀堅韌木也荆一名楚¶
棘酸棗之樹也一名樲(音二)葉枝扶者言比衆樹枝葉¶
扶疎分布茂盛也¶
¶
　　騂騩騅駮驪駵驢(騂思營反騩音龜又音愧京媚反騅之誰反駮邦角反驪力知郎兮二反¶
駵音畱一作驑驢力居反)¶
¶
　　騂馬黄赤色也(黄氏曰騂馬赤色)騩淺黑色也(黄氏曰淺黑)蒼白¶
雜色曰騅(黄氏曰蒼白雜毛)色不純曰駮深黑色曰驪赤馬¶
黑髦曰駵駵字或作驑音義同(黄氏曰黑髦尾)¶
¶
<pb:KR1j0017_WYG_003-27a>¶
　　騏駹馳驟怒步超(騏音其駹莫江反驟一作騶仕救反超叶音趨)¶
¶
　　騏者青驪之馬文如綦也駹驄馬雜色也一曰面顙¶
皆白謂之駹(黄氏曰面顙皆白)疾步曰驟怒步者言其氣盛¶
而行步動作也超踰越也謂馬之駿者踰越於駑也¶
(駑音奴)以超韻驢者音如此已解在竺諫朝章中¶
¶
　　牂羖羯羠䍮羝羭(牂子桑反羖音古羯音訐羠音兕䍮音兆羝音低又都禮反羭音俞)¶
牂呉羊之牝也羖夏羊之牡也羖之犗者為羯謂㓺¶
之也羠亦騬羊也又西方有野羊大角牡者曰羱牝¶
<pb:KR1j0017_WYG_003-27b>¶
者曰羠並以時墮角其羱角尤大今人以為鞌橋羠¶
角差小可以為刀子把爾雅曰羱如羊即謂此也(㓺居¶
言反犗加敗反騬音繩羱音原把音霸)䍮羊未卒歲也(卒子律反又子内反)一曰¶
羠羊重百斤者為䍮羝牂羊之牡也羭夏羊之牡也¶
(黄氏曰羭黑羝)¶
¶
　　六畜蕃息豚豕豬(畜許六反蕃音煩豕一作彘)¶
¶
　　六畜牛馬羊豕雞犬人所畜(許六反)養者也蕃滋也息¶
生也豚謂豕之始生者也豕者彘之總名也豕之三¶
<pb:KR1j0017_WYG_003-28a>¶
毛聚者曰豬而春秋左氏傳曰既定爾婁豬爾雅曰¶
豕子豬然則亦其通稱也豕之絶有力者曰&KR1610;其牝¶
曰豝(婁洛侯反&KR1610;音厄豝音巴)¶
¶
　　豭豶狡犬野雞雛(豭古暇反豶扶云反狡古卯反犬一作狗)¶
¶
　　豭牡豕也豶犗豕亦謂之䝐(弋箠反又徒果反黄氏曰豶豕去勢)狡犬¶
匈奴中大犬也鉅口赤身一曰狡少犬也(式邵反)謂狗¶
之有懸蹄者也野雞生在山野鷮雞鶡雞天雞山雞¶
之類皆是也(鷮音驕鶡音曷一本鶡作鵾)凡鳥子生而啄食者皆¶
<pb:KR1j0017_WYG_003-28b>¶
曰雛(啄竹角反)¶
¶
　　右章第二十一¶
¶
¶
¶
¶
¶
¶
¶
　　急就篇卷三¶
¶
